# -*- mode: mandoku-view; -*-
#+DATE: 2015-08-29 00:13:01.725912
#+TITLE: 無上黃籙大齋立成儀
#+PROPERTY: DZID  DZ0508
#+PROPERTY: SOURCE  正統道藏，三家本，1988，9—378 五十七卷 洞玄部威儀類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5b0211_SJB_015-090463c>
#+PROPERTY: JUAN 15
#+PROPERTY: ID KR5b0211
<pb:KR5b0211_HFL_015-001a>¶
无上黄籙大齋立成儀卷之十五在五¶
　　　　三洞法師冲靖先生留用光傳授¶
　　　　太上執法仙士蔣叔輿編次¶
　醮謝請獻門¶
　　　聖祖位序説¶
趙彦衞雲麓漫抄云景祐元年四月仁宗謂¶
宰臣曰近年以來隂陽不順卦氣乖舛此必¶
應天之道有未合於天心而違於人意者宜¶
推明咎證之本臣僚上言早歳陳彭年等定¶
中外醮儀聖祖天尊在北極之上伏縁北極¶
<pb:KR5b0211_HFL_015-001b>¶
大帝總領萬物主宰中極聖祖司命眞君因¶
薦尊號驟居紫微帝君之上旣定位非順自¶
兹天下郡縣多致災傷伏望重行詳定禮院¶
詳定當院與道衆參詳天下道觀聖祖毎遇¶
醮設於聖祖殿供獻聖祖天尊及六位仙官¶
即與衆眞各無相妨仍别用青詞奏告如無¶
聖祖殿處即别設醮位爲便從之後道士欲¶
得聖祖雜於其間以重其教復合之自渡江¶
朝廷作醮亦從其說叔輿竊謂本朝及唐之¶
祀聖祖猶其祀感生帝也感生帝出於諸儒¶
<pb:KR5b0211_HFL_015-002a>¶
聖祖出於方士其爲附㑹則一爾感生帝即¶
五天帝之一也有天下者以其膺五德之運¶
而王天下其祖感某帝之德而生故於四時¶
迎氣時祭之外别爲壇位而特祀之聖祖即¶
諸天帝眞之一也唐以李姓出於老子故祖¶
老子本朝以趙姓出於黃帝故祖黃帝遂加¶
尊號築景靈宫而事之州郡天慶觀率立聖¶
祖殿其禮至嚴景祐禮院詳定天下道觀每¶
遇醮設獨於聖祖殿供獻不與衆眞參列所¶
以尊其祖之所自出也州縣官僚爲國爲民¶
<pb:KR5b0211_HFL_015-002b>¶
祈請禳禬遇有醮設或可邀迎巳失於僣臣¶
庶之家不宜僣及¶
　　　醮說¶
有酬酢曰獻無酬酢曰醮醮者用酒於位敬¶
以成禮也延眞降靈而以醮名其古用酒於¶
位之禮歟自漢天師流傳醮法以福羣有今¶
見於道藏者其自尤繁杜廣成先生剛定黄¶
籙散壇醮儀以爲牲牷血食謂之祭蔬果精¶
珍謂之醮醮者祭之别名也河圖經品三洞¶
之中凡有四十二等咸以¶
<pb:KR5b0211_HFL_015-003a>¶
太上爲主次以北斗爲宗苟能禮物精豐心¶
誠丹罄何善不降何患不除然名位雖不同¶
而儀矩則相𩔖解穢禮師衞靈呪之後即繼¶
以發爐降神一獻上香讀詞再獻奏錢焚詞¶
三獻送神復爐其位寡故其禮專其儀簡故¶
其誠備鋪席設坐茶果酒饌隨力豐儉多者¶
一百二十杯盤次或七十二或六十四或四¶
十二或三十六或二十四按科戒云凡設醮¶
所須飲食餅果一如齋法若須市買皆不得¶
爭論高下及尸産竊盜之物燈當用清淨香¶
<pb:KR5b0211_HFL_015-003b>¶
油不得用非義之財及濁雜葷穢之物其務¶
實而不務文也明矣未聞掲立牌位普醮三¶
界混合天神地祇爲一壇者也普醮之設其¶
起於順天興國延壽去邪續命應物壇範之¶
訛乎張清都黄籙儀無謝恩醮杜廣成儀始¶
有之亦以修齋召命神靈管衞壇場宣通關¶
告徃來勞役所以言功設此醮筵用行酬賞¶
然亦止於壇外鋪席青巾絳坐羅列果饌之¶
屬三寳元師用香茶人參伏苓湯等三官五¶
帝將吏用茶酒杯盞隨盤爲數九祖土地日¶
<pb:KR5b0211_HFL_015-004a>¶
直皆用銀錢依位作狀醮訖焚之其降眞醮¶
位始則以玉京玄都紫微上宫十方大聖衆¶
至眞諸君丈人飛仙上眞玉童玉女爲一節¶
次則天地靈仙諸天大聖日月帝君眞人神¶
仙玉童玉女次北極勾陳天皇大帝北斗七¶
元南斗六星三台五星二十八宿周天分度¶
星中神眞兵馬騎乗次五方五帝君五帝眞¶
人玉童玉女兵馬騎乗次三官三元三官九¶
府一百二十曹五嶽眞神洞天治化河海永¶
帝十二河源仙君九官眞人九天司命五嶽¶
<pb:KR5b0211_HFL_015-004b>¶
丈人九天使者儲副正職佐命大神天地神¶
仙兵馬騎乗次三洞四輔侍經眞官仙公仙¶
伯仙郷大夫九天御史玄師天師嗣師系師¶
上古三師經籍度師三寳官屬次靈寳官屬¶
領仙監齋直待眞官侍香將吏玉童玉女六¶
甲官將六旬玉女社稷將吏一切靈司次則¶
身甲三五功曹使者金童玉女直符香官執¶
法開化隂陽功曹消災散禍解厄君吏等次¶
身中所佩二十四治建節監功大將軍四部¶
監功謁者仙靈直使正一治病促氣三部功¶
<pb:KR5b0211_HFL_015-005a>¶
曹等次隂陽神決吏科車赤符罡風騎置驛¶
馬上章飛龍天仙飛仙騎吏上部中部都官¶
使者狼吏虎貴察奸鈎騎都官僕射天丁力¶
士天騶甲卒等收食氣神鬼邪精諸天騎吏¶
誅符破廟騎吏等次弟子元辰大小行年本¶
命星辰驛馬將吏等醮筵所降聖眞之目總¶
十有三項而土地里域眞官則降之於西席¶
所列之杯盤有限而所降之眞靈無窮亦以¶
皇天后土享于克誠不以其物故也蔡致虚¶
黃籙齋醮儀設位雖三百六十而聖目合者¶
<pb:KR5b0211_HFL_015-005b>¶
甚多自御位用專狀外餘悉以𩔖相從止作¶
都䟽獻送意似有見於此路時中黃籙大齋¶
儀範正筵一百二十而𡨋官四十位在外毎¶
位一請一獻其禮備矣然謂憑此爲足以感¶
格神靈則未可盖道集虚者也吾心苟虚即¶
與道合齋戒沐浴巵酒可獻千眞若徒泥於¶
色相之間終有拘孿不通之處文爲日盛古¶
意寖失今時所請醮位又多有不與齋法相¶
關者日數旣逼修寫不精法師無縁過目悉¶
舉而委之筆史之手寧免錯亂靈誤誠敬果¶
<pb:KR5b0211_HFL_015-006a>¶
安在哉剛除繁文旋復古法要在哲匠能弘¶
之耳田先生齋儀云設醮古儀不載唐先生¶
(若山)有之若師古之士當從晉唐舊法然謝¶
恩設醮留冲靖固常因之矣今不敢廢具式¶
如後¶
　請醮四等狀式¶
　　　第一等奏請狀(内格式合換勿並注/在醮進聖位卷内見)¶
　　　(聖眞班/次門)¶
奉醮具官位(臣)姓某¶
　先爲(正/普)薦(亡親某乙/在會亡過)等魂崇建¶
<pb:KR5b0211_HFL_015-006b>¶
　无上黃籙大齋某月某日巳行滿散謹取¶
　某月某日夜祗設清醮三百六十分位仰¶
　謝¶
　洪恩合預眞狀奏¶
　請者¶
右(臣)謹昧死具狀奏¶
某位尊帝(陛下)恭望¶
道慈允今奏請事理於至日夜俯降¶
恩光鑒臨¶
御座冒犯¶
<pb:KR5b0211_HFL_015-007a>¶
天威(臣)無任誠惶誠恐激切屏營之至謹具¶
狀上奏以¶
聞謹奏¶
　年月日奉醮具官位(臣)姓某狀奏¶
　　　可漏¶
某帝尊(陛一)奉醮具官位(臣)姓某謹封¶
　　　方函¶
(䟽謹上詣三天門一/上清天樞院前進)奉醮具泆位(臣)姓某謹重封¶
　　　第二等奏請狀¶
奉醮具官位臣姓某¶
<pb:KR5b0211_HFL_015-007b>¶
　先爲(同第一狀至/仰謝洪恩)合預具狀奏¶
　請者¶
右謹具狀上¶
奏伏望¶
天慈於某日夜俯降¶
恩光鑒臨¶
御座冒犯¶
天威(臣)無任惶懼激切屏營之至謹具狀奏¶
聞謹狀¶
　年月日奉醮具官位(臣)姓某狀奏¶
<pb:KR5b0211_HFL_015-008a>¶
　　　第三等申請狀¶
奉醮具官位姓某¶
　先爲(同第一等狀/至仰謝洪恩)合預具狀申¶
　請者¶
右謹具狀申¶
聞伏望¶
聖慈於至日夜降臨醮座千犯¶
聖威某下情無任惶懼之至謹狀¶
　年月日奉醮具官位姓某狀¶
　　　第四等上請狀¶
<pb:KR5b0211_HFL_015-008b>¶
奉醮具官位姓某¶
　先爲(同第一狀至/仰謝洪恩)合預具狀上¶
　請者¶
右謹具狀由¶
聞伏望¶
神慈於至日夜降臨醮座謹狀¶
　年月日奉醮具官位姓某狀¶
　　　天樞院繳進狀¶
靈寳大法司¶
　本司今月某日發奏狀十函重封印全爲¶
<pb:KR5b0211_HFL_015-009a>¶
　某人(正/普)薦(亡親某乙/在會衆魂)崇建¶
　无上黃籙太齋某月某日巳行滿散謹取¶
　某月某日夜祗設清醮三百六十分位仰¶
　謝¶
　洪恩合預録狀奏請須至開具申¶
　聞者¶
玉清上帝元始天尊(陛下)¶
上清大帝靈寳天尊(陛下)¶
太清六帝道德天尊(陛下)¶
昊天至尊玉皇上帝(陛下)¶
<pb:KR5b0211_HFL_015-009b>¶
勾陳星宫天皇大帝(陛下)¶
紫微中宫北極大帝(陛下)¶
東極宫中大慈仁者㝷聲太乙救苦天尊(御前)¶
太微南極長生大帝(御前)¶
十方救苦天尊(御前)¶
后土皇地祇殿下¶
右謹具狀申¶
三天門下上清天樞院伏乞徑爲通¶
奏施行謹具狀申¶
聞伏候¶
<pb:KR5b0211_HFL_015-010a>¶
昭報謹狀¶
　年月日具法位姓某狀¶
　　發請狀關子¶
　　　日直功曹關¶
靈寳大法司¶
　當司先爲黄籙大齋主某人(正/普)薦(某乙亡/魂在㑹)¶
　(衆/魂)崇建¶
　无上黄籙大齋今月某日巳行滿散今取¶
　某月某日夜祗設¶
　清醮三百六十分位上謝¶
<pb:KR5b0211_HFL_015-010b>¶
　洪恩今發奏請狀一十函申狀(幾)函重封¶
　印全上詣¶
　三天門下上清天樞院請進須至關發者¶
右關某日當直功曹使者請疾速齎管前去¶
分明請¶
進雲程不得稽滯時刻有所邀阻攝赴近獄¶
依¶
律施行故關¶
　　年月日時關¶
　　　功曹符使關¶
<pb:KR5b0211_HFL_015-011a>¶
靈寳大法司¶
　當司先爲(同日直關至/上謝洪恩)合預録狀請¶
　諸天帝尊三界眞仙係醮主宰一切威靈¶
　除巳各具專狀外開具下項欲仗¶
　神威須至關發者¶
　一奏請狀三十四通上詣¶
某尊帝御前(逐一/開列)巳上逐處請進¶
　一申請狀二百五十四通上詣¶
某聖位聖前(逐一/問列)巳上逐處申上¶
　一上請狀六十二通上詣¶
<pb:KR5b0211_HFL_015-011b>¶
某神位(逐一/開列)巳上逐處投下¶
右關某年年直功曹使者某月月直功曹使¶
者某日日直功曹使者某時時直功曹使者¶
上界直符使者中界直符使者下界直符使¶
者請疾速齎管前去各照界分徧詣關庭等¶
處通進申上所冀¶
聖眞降鑒醮事周圓無或稽違有干¶
玄律故關¶
　　年月日關¶
　　　青詞(共三/道)¶
<pb:KR5b0211_HFL_015-012a>¶
維某年太歳某甲某月某朔某日某甲某路¶
　某郷貫居具官位姓某謹罄(哀/丹)誠上干¶
　天聽(同齋詞至投龍進簡正薦再自仰仗/道慈起至福佑見存普薦再自所資)¶
　(功德起至/福佑見存)以今功圓事竟解散齋壇謹取¶
　某月某日夜祗設清醮三百六十分位上¶
　謝¶
　洪恩(臣)誠惶誠恐稽首頓首再拜上奏¶
玉清聖境虚无自然元始天尊¶
上清眞境太上道君靈寳天尊¶
太清仙境太上老君道德天尊(陛下)¶
<pb:KR5b0211_HFL_015-012b>¶
　(臣)伏以(詞並同前/詞式結)謹詞¶
　　　玉皇一詞¶
太上開天執符御曆含眞體道昊天玉皇上帝(陛下)¶
　　　勾陳三位一詞¶
勾陳星宫天皇大帝¶
紫微中天北極大帝¶
太微南極長生大帝(御前)¶
　　　東極一詞¶
東極宫中大慈仁者太乙救苦天尊¶
十方救苦天尊(御前)¶
<pb:KR5b0211_HFL_015-013a>¶
　　　后土一詞¶
承天效法厚德光大后土皇地祇(殿下)¶
　　　内封及方函式(見詞/䟽門)¶
　　　引進狀(不▲青詞别/作一函發)¶
靈寳大法司¶
　本司今月某日奉爲黄籙大齋主某人(正/薦)¶
　(亡親某乙普/薦在㑹亡魂)崇建¶
　无上黄籙大齋巳行滿散今月某日夜祗¶
　設清醮三百六十分位上謝¶
　洪恩所有進拜青詞五通除巳恭對¶
<pb:KR5b0211_HFL_015-013b>¶
　太上御前宣讀訖合行繳發前去須至申¶
　聞者¶
右謹具申¶
三天門下省伏乞引進徑爲通¶
奏施行謹具申¶
聞謹狀¶
　年月日具髙功法位姓某狀¶
　　　可漏方函(見詞/䟽門)¶
　　　申狀狀式(見正/奏門)¶
　　　詞䟽關子¶
<pb:KR5b0211_HFL_015-014a>¶
靈寳大法司¶
　當司令月某日伏爲黄籙大齋主某人滿散¶
　无上黄籙大齋祗設¶
　清醮三百六十分位上謝¶
　洪恩所有進拜青詞五函及功德䟽一函¶
　各巳恭對¶
　太上御前宣讀訖并繳進狀二函並重封¶
　印全須至關發者¶
右關某日當直功曹使者(云云同齋詞關式/如散醮夜深關兩)¶
(日功曹發式具/六卷詞䟽門)¶
<pb:KR5b0211_HFL_015-014b>¶
　　進獻禮物四等狀式(撫易間注在醮/進聖位卷内)¶
　　　第一等獻狀¶
奉醮具位(臣)姓某¶
　恭備¶
　龍車一乗¶
右謹隨狀上¶
進恭望¶
天慈俯賜¶
昭鑒冒犯¶
天威(臣)誠惶誠恐稽首頓首謹具上¶
<pb:KR5b0211_HFL_015-015a>¶
進以¶
聞謹進¶
　年月日奉醮具位(臣)姓某狀進¶
　　　可漏¶
某帝尊(陛下)奉醮具位(臣)姓某狀進謹封¶
　　　方函¶
(進獻狀一函上詣/三天門下諸進)具髙功法位(臣)姓某謹重封¶
　地祇用鳯輦稱宸慈聖威¶
　　　方函¶
后土皇地祇(闕下)¶
<pb:KR5b0211_HFL_015-015b>¶
　　　第二等獻狀¶
奉醮具位(臣)姓某¶
　恭備¶
　龍車一乗¶
右謹隨狀上¶
進以¶
聞冒犯¶
聖威(臣)誠惶誠恐稽首頓首謹具狀奏¶
聞謹狀¶
　年月日奉醮具位(臣)姓某狀¶
<pb:KR5b0211_HFL_015-016a>¶
　　　可漏(同前式/後同)¶
　　　第三等獻狀¶
奉醮具位姓某¶
　恭備¶
　太上昇玄消災護命妙經¶
　金錢一分¶
　從馬一疋¶
右謹隨狀上¶
獻伏惟¶
聖慈俯賜¶
<pb:KR5b0211_HFL_015-016b>¶
昭鑒謹具狀申¶
聞謹狀¶
　年月日奉醮具位姓某狀¶
　　　第四等上獻狀¶
奉醮具位姓某¶
　謹備¶
　太上昇玄消災䕶命妙經(𡨋官獻/救苦經)¶
　金錢一分¶
　從馬一疋¶
右謹隨狀上¶
<pb:KR5b0211_HFL_015-017a>¶
獻伏惟¶
神慈俯垂¶
鑒納謹狀¶
　年月日奉醮具法位姓某狀¶
　　　三天門下繳狀¶
靈寳太法司¶
　本司今月某日發進獻狀九函各封印全¶
　爲某人滿散黄籙大齋修設謝¶
　恩清醮三百六十分位進獻龍車事須至¶
　申聞者¶
<pb:KR5b0211_HFL_015-017b>¶
右謹具狀申¶
三天門下省伏乞徑爲通¶
進施行謹具申¶
聞謹狀¶
　年月日具髙功法位姓某狀¶
　　　方函可漏(同前/式)¶
發進獻禮物日直功曹關¶
靈寳大法司¶
　當司今月某日奉爲黃籙大齋主某滿散¶
　无上黄籙大齋修設謝¶
<pb:KR5b0211_HFL_015-018a>¶
　恩清醮所有進¶
　獻車輦等除巳各具專狀外須至關發者¶
　一進獻狀九函申狀一函各重封印全龍¶
　車九乗上詣¶
三天門下(請進)¶
　一進獻狀一函重封印全鳳輦一乗上詣¶
后土皇地祇殿下請進¶
右關某日當直功曹使者請疾速齎管前去¶
隨從車輦徑詣逐處¶
闕庭請¶
<pb:KR5b0211_HFL_015-018b>¶
進不得墜違有干¶
玄律故關¶
　年月日關¶
　　　三界直符關¶
靈寳大法司¶
　當司奉爲(同前關至謝恩清/醮三百六十分位)所有貢獻¶
　三界聖眞係醮主宰龍車金錢從馬除巳¶
　各具專狀外須至關發者¶
　一進獻狀若干函龍車(幾)乗上詣¶
某帝御前(逐項開/列聖位)¶
<pb:KR5b0211_HFL_015-019a>¶
　一進獻狀若干函金錢若干分從馬若干¶
　　疋上詣¶
某聖位聖前(逐項/開列)¶
　一上獻狀若干函銀錢若干分從馬若干¶
　　疋上詣¶
某神位(逐項/開列)¶
右關上界直符使者中界直符使者下界直¶
符使者請各齋管分詣¶
闕庭等處進¶
獻母令差互及有墜違故關¶
<pb:KR5b0211_HFL_015-019b>¶
　年月日時關¶
　　　唐武宗皇帝九天生神保命齋詞¶
維大唐㑹昌五年歲次乙丑十月乙亥朔十¶
四日戊子仁聖文武章天成功神德明道大¶
孝皇帝(臣)某謹稽首再拜䖍誠上啓¶
至眞無極大道元始天尊太上大道玉晨君¶
大聖祖髙上大道金闕玄元天皇大帝太上¶
老君玉清大有天寳君上清玄妙靈寳君太¶
清太極神寳君三寳尊神三寳丈人玄都紫¶
微九天大帝君東華南極西靈北眞四天君¶
<pb:KR5b0211_HFL_015-020a>¶
三十六天帝三十二天君十方靈寳至極天¶
尊五老上帝三景君道德衆聖三元君太極¶
天帝天師君元洞至極明皇道君三十六部¶
尊經玄中大法師三光衆聖八景靈君三十¶
六地嶽瀆正神河海川澤名洞靈山諸化福¶
地得道神仙三界應感一切眞靈(臣)聞萬化¶
之初總之者妙道群靈之表冠之者至眞剖¶
判玄黃裁成品彚幽明旣辯主宰有倫九皇¶
司牧以無爲八帝統區而有度洎乎清源斯¶
壅玄澤不流舜禹遺揖讓之風湯武起干戈¶
<pb:KR5b0211_HFL_015-020b>¶
之役禮樂隳於大樸爼豆矜其小成玉帛徒¶
美於爭馳世道亦悲於交喪斯所謂時君忘¶
本至理莫追悠悠含生眇然何怙是知凝旒¶
負扆非道無以寧至理垂裳非德無以立我¶
國家玄元鍚祐仙李標華承德眀興聖之基¶
紹髙祖太宗之業庭除六合簷無九圍扇之¶
以熏和沐之以渥澤治之以聲教正之以詩¶
書惠露洽於幽隂百神咸秩仁照周於萌蘖¶
大樂同和趙二百年一臻于道顧惟▲德祗¶
嗣洪圖思弘清淨之䂓以兆寰瀛之福㝠心¶
<pb:KR5b0211_HFL_015-021a>¶
丹簡屬想玄經披太上九天之文得元洞生¶
神之皆將陳寳籙首備齋壇錦幣華繒金龍¶
白璧普萬天而展禮極旦境而告䖍所期盻¶
蠁咸通昭彰㑹祉鶼林鰈水咸歸仁夀之鄉¶
海水域中一變華胥之俗豈使燕昭臺上獨¶
凝三素之雲漢武殿前甞降九靈之駕盖保¶
綏於億兆非金慕於騫騰列聖衆眞降兹伸¶
懇謹遣道士東嶽先生修九天寳齋三日四¶
夜稽首以聞謹詞¶
无上黃籙大齋立成儀卷之十五¶
<pb:KR5b0211_HFL_015-021b>¶
¶
¶
¶
¶
¶
¶
¶
¶
¶
¶
