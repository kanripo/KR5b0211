# -*- mode: mandoku-view; -*-
#+DATE: 2015-08-29 00:13:02.137449
#+TITLE: 無上黃籙大齋立成儀
#+PROPERTY: DZID  DZ0508
#+PROPERTY: SOURCE  正統道藏，三家本，1988，9—378 五十七卷 洞玄部威儀類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5b0211_SJB_032-090568a>
#+PROPERTY: JUAN 32
#+PROPERTY: ID KR5b0211
<pb:KR5b0211_HFL_032-001a>¶
旡上黄籙大齋立成儀卷之三十二白二¶
　　　　三洞法師沖靖先生留用光傳授¶
　　　　太上執法仙士蔣叔輿撰集¶
　齋法修用門¶
　　　釋龍綵¶
下元黄籙簡文靈仙品曰拔度罪根威儀當¶
以上金作龍十條以鎮十方㧞度罪魂十方¶
各安一枚當齎十方紋繒之信東方青紋九¶
十尺亦可九尺南方絳紋三十尺亦可三尺¶
西方白紋七十尺亦可七尺北方黒紋五十¶
<pb:KR5b0211_HFL_032-001b>¶
尺亦可五尺四角悉用黄紋各一百二十尺¶
亦可十二尺上方碧紋三十二尺下方黄紋¶
三十尺隨其方色以安十方㧞度長夜之魂¶
主人齎本命繒隨年國主王公悉門紫繒以¶
法天象庶人則用本命所屬正方之色以置¶
中央㧞度年命並令精妙天子信則疋數諸¶
侯文數庶人尺數尊卑有降悉用明科飛天¶
神人曰違者考屬天官玄都曹¶
　　　釋升壇¶
凡入靖登壇皆香水潄口名曰蕩穢岀亦潄¶
<pb:KR5b0211_HFL_032-002a>¶
之名曰閉眞炁安施旣畢先令道衆兩人爲¶
威儀前行賛引法師弟子升壇旋遶外壇一¶
周至東南角師念入户呪訖率弟子以次從¶
地户升中壇(威儀止在外壇旋遶不入中壇/每壇一靣常留威儀三人三同)¶
(畢分四面立歩虚/旋遶時亦皆旋繞)至西北角師從天門升内¶
壇左廻三上十方香一周次上御案香退西¶
向東立弟子遶中壇一周以次序立依科行¶
事畢弟子引師出壇弟子過師前出師在後¶
(建齋立壇法入象地内壇則自天鬥出入中/壇則自地户岀入凡入壇則師率弟子自也)¶
(户入師在前弟子在後凡出壇則弟子/引師從地户出弟子在師前師在後)¶
<pb:KR5b0211_HFL_032-002b>¶
　　　華夏讃(并釋)¶
勤行奉齋戒誦經制六情故得乗空飛¶
耀景上玉清精心奉經教吐納練五神¶
功德冠諾天轉輪成上仙¶
　右出靈寳玉匱盟眞經杜廣成先生曰今¶
　但用十八虚聲耳今亦廢矣¶
　　　朝入户呪(法師向地户之左叩齒三/通宻呪之夜八户同老子)¶
　　　(存思圖曰存見四明功曹一人通眞/使者一人傳言玉女二人侍靖玉女)¶
　　　(二人共/六人)¶
四明功曹通眞使者傳言玉童侍靖五女¶
<pb:KR5b0211_HFL_032-003a>¶
爲我通達道室正神上元生炁入我身中¶
(祝畢入户/先左是入)¶
　　　朝出户呪(岀地户畢回身面壇叩齒/三通祝之存玉女一人)¶
出隂入陽萬神開通關啓事畢請閉黄房¶
侍靖玉女明備神宫祝畢出户先右足出¶
　　　夜入户呪(老子存思圖曰存見四上/功曹一人龍虎使者一人)¶
　　　(侍靖素女一人開明童子一/人上玄少女一人共六人)¶
四上功曹龍虎使者正一生炁侍靖素女¶
夜有所啓開明童子上玄少女與我俱入¶
黄宫之裏通達所啓皆使上聞¶
<pb:KR5b0211_HFL_032-003b>¶
　　　夜岀户呪(出地户畢回身面壇叩齒/三通祝之存少女一人)¶
𤣥上太隂八䆫開明向有所啓少女通靈¶
事畢復位萬神譛寜¶
　右爲燒香威儀出上元金籙簡文眞仙品¶
　　　釋上十方香¶
清旦日中上香先從東方起次東南方次南¶
方次西南方次西方次西北方次北方次東¶
北方次下方欠上方¶
靜夜上香先從北方起次東比方次東方次¶
東南方次南方次西南方次西方次西北方¶
<pb:KR5b0211_HFL_032-004a>¶
次下方次上方¶
　右登齋行香按靈寳本科日中則自東方¶
　起次南西北方以次東北東南西南西北¶
　上方下方而此且以東南方次東方者以¶
　黄籙簡文㧞度罪根威儀行香次序如此¶
　今修黄籙齋以本經爲據也清都張萬福¶
　天師齋儀升壇上香次第一同蓋㧞度罪¶
　根威儀一本黄籙簡文靈仙科品龍漢舊¶
　文不可攺也¶
　　　上香呪(法師上十方香畢至御/案前二上香宻呪之)¶
<pb:KR5b0211_HFL_032-004b>¶
玉華散景九氣含煙香雲宻羅徑衝九天¶
侍香金童傳言玉女上聞帝前令臣長生¶
世爲神仙所啓所願咸乞如言¶
　右見上清大洞眞經曰上經燒香呪無侍¶
　香金童四字傳言玉女作侍香玉女所啓¶
　作所向咸乞作莫不¶
　　　釋禮師序念¶
先存太上三尊在天寳臺中左有三十六部¶
尊經右有玄中大法師十眞五帝群仙侍衞¶
如大會朝眞之儀法師臨目存見太上三尊¶
<pb:KR5b0211_HFL_032-005a>¶
乗空下降左右龍虎君千乗萬騎三界尊靈¶
羣眞侍衞羅列在坐師爲弟子奏陳齋意¶
次思經師上清靈寳法師詹君諱齊古字稽¶
仲行化長沙心拜三過祝曰願師得仙道我¶
得升度¶
次思籍師上清三洞法師田君諱居實字若¶
虚甲寅五月初二日生長沙眞巖人行化兩¶
浙心拜三過祝曰願師得飛仙爲我開度七¶
祖父母早生天堂我得道眞升入無形¶
次思度師上清三洞法師留君諱用光字道¶
<pb:KR5b0211_HFL_032-005b>¶
輝甲寅三月二十五日戌時生乃信州貴溪¶
人以開橲丙寅天臈羽化于龍虎山上清宫¶
行化荆湖江浙心拜三過祝曰願師得升度¶
上登髙仙爲我開度五道八難名入仙籙永¶
成眞人¶
　右按中元玉籙間文神仙品曰奉師威儀¶
　經師則經之始故冝設禮三曾之宗籍師¶
　則度師之師故冝設禮三生死籙籍所由¶
　度師則受經之師度五道之難故應設禮¶
　爲學不尊三師則三寳不降三界不敬鬼¶
<pb:KR5b0211_HFL_032-006a>¶
　魔害身杜廣成咒生曰經者逺也二師之¶
　中經爲逺師乃耤師之師巳之祖師也籍¶
　者因也傳眞學道師資相因乃經師弟子¶
　度師之師也度者進也度我凡身進登道¶
　品從几至此莫不因師乃巳之師也所𡉄¶
　之方謂所居之万心拜存形貌諱號禮而¶
　祝之所以禮師者我所行之法開度天人¶
　因師教授方至於此凡有修奉皆先禮師¶
　不忘本也然古者經從師受故齋直燒香¶
　必禮師齋法出於神經故建齋以奉經爲¶
<pb:KR5b0211_HFL_032-006b>¶
　本齋科所謂三師盟受三寶神經供養尊¶
　禮修行齋直是也今世經不師授齋法亦¶
　廢結齋之士苟未盟受寳經如科中所稱¶
　上清金書三洞寳等語皆當隨冝換易禮¶
　師之時存祝傳法籙三師可也¶
清旦思青雲之炁匝滿齋堂肯龍獅子備守¶
前後(靈寳思神儀曰青龍獅子合八頭四頭/在髙產南使處雨邊巳木之上四頭在)¶
(北丑亥之上以中央髙座爲正青龍/在内獅子在外悉東西相對兩向)次思青¶
炁從師肝中岀如雲之升青龍獅子在青炁¶
中出覆弟子合家之身¶
<pb:KR5b0211_HFL_032-007a>¶
日中思赤雲之炁匝滿齋堂朱雀鳳凰悲鳴¶
在左右(靈寳思神儀曰雄曰鳯雌曰凰鳥也/其雞頭形雞喙燕頷蛇頸龜背魚尾)¶
(五彩龍女合八頭四在東馭兩邊寅辰之上/又四頭在西亦俠兩邊戍申之上朱雀在内)¶
(鳯凰在外南/北相對向)次思亦雲之炁從師心岀鳳凰¶
朱雀在赤炁中岀覆弟子合家大小之身¶
日入思白雲之炁迎滿齋堂白虎麒麟備守¶
四方(靈寳思神儀曰麟麟獸也麏身半尾馬/足黄色圓蹄角頭有肉合八頭四生)¶
(方二頭在子午卯酉之上白/虎在内麒麟在外悉向南)次思白雲從師¶
肺中出白虎麒麟在白炁中出覆弟子合家¶
大小之身¶
<pb:KR5b0211_HFL_032-007b>¶
次思仙童玉女天仙地仙飛仙日月星宿五¶
帝兵馬各九億萬騎監齋直事三界官屬羅¶
列左右威儀肅肅不有息懈(靈寳思伸儀日/仙童侍香左東)¶
(立玉女侍香右西立天仙至五嶽五帝並是/兵馬天仙官兵著緋衣處天門在門東地仙)¶
(官兵著如軍隊之衣處地户飛仙官兵著羽/衣處天門在門西也日官官兵著紅色衣處)¶
(日門月官官兵著淺黄色衣處月門星宿官/兵各隨方色衣處四方四季四孟之上五帝)¶
(官兵馬隨方色衣各處/其方中央處建王之方)¶
次閉目内思存見五藏五嶽五星五帝侍衞¶
身中映蓋一體體作金色眞炁從肺後出項¶
有圓光如日象使照明十方身中了然盡見¶
<pb:KR5b0211_HFL_032-008a>¶
内外(靈寳思神儀曰五藏者先存肺紅白色/有七葉如蓮花接喉嚨下騶虞覆心次)¶
(存心紫赤色如油囊中長三寸上大下小中/央孔在肺下次存肝紫蒼色五葉在心下次)¶
(存腎有双紫黑色如▲杯當▲俠著脊次存/脾混黄▲泥色長一尺兩頭本小曲捲太倉)¶
(▲胃管也正在臍五嶽者存東嶽泰山南嶽/衡山西嶽華山北嶽恒山各在其方中嶽嵩)¶
(髙山在西南五嶽各在木域遥存見之五星/有存五星煥明五方南方熒惑星在額上中)¶
(央鎮星來在心前北方辰星來在兩膝間東/方歲星來在左用西方大白星來在右肘五)¶
(帝者存青帝立東赤帝立南白帝立西黒帝/立北黄帝立中央建王之方皆著帝王之冠)¶
(服隨方之色立在齋▲内又依上法存眞炁/自肺藏後云脊中岀直上▲髙出頭上而岀)¶
(四藏色炁次仰升紛锴冠覆身形葱鬱宻宜/如濃烟之中於是身爲金色▲生圓光如口)¶
(▲照明十方身中/▲然盡見内外)¶
<pb:KR5b0211_HFL_032-008b>¶
　右爲建齋威儀出靈寳上元金籙簡文眞¶
　▲品凡登壇行道燒香啓祝存思並依上¶
　法¶
　　衞靈呪(并釋)¶
　　　東方¶
九炁青天明星大神煥照東郷洞映九門¶
轉燭陽光掃穢除氛開明童子備衞我軒¶
収魔束妖上對帝前奉承正道赤書五文¶
九天符命攝龍驛傳普天安鎮我得飛仙¶
　　　南方¶
<pb:KR5b0211_HFL_032-009a>¶
南方丹天三炁流光熒星轉燭洞照太陽¶
上有赤精開明靈童緫御火兵備守三宫¶
斬邪東妖剪截魔王北帝所承風火八衝¶
流鈴交煥敢有不從正道流行我享上功¶
保天長存億劫無終¶
　　　西方¶
七炁之天太白流精光耀金門洞照太𡨋¶
中有素童號曰帝靈保神安鎭衛我身形¶
斷截邪源王道正明宫殿整肅三景齊井¶
道合自然飛升紫庭靈寳符命普惠萬生¶
<pb:KR5b0211_HFL_032-009b>¶
功加一切天地咸寧¶
　　　北方¶
北方玄天五炁徘徊辰星煥爛光耀太微¶
黒靈尊神飛玄羽衣備衛五門檢精捕非¶
敢有干試豁落斬摧玉符所告神眞八威¶
邪門閉塞正道明開映照我身三光洞輝¶
䇿空駕浮舉形仙飛¶
　　　中央¶
黄中理炁緫統玄眞鎭星吐輝流煥几天¶
開光童子一十二人元炁陽精熖上朱煙¶
<pb:KR5b0211_HFL_032-010a>¶
洞照天下及臣等身百邪推落煞鬼萬千¶
中山神呪普天使然五靈安鎭身飛上仙¶
　右出靈寳眞文要解經名曰太上靈寳自¶
　然五篇衞靈神呪¶
　　　釋鳴法鼔¶
杜廣成先生曰法鼓者内正神炁外滅魔靈¶
法事所先也左右相叩爲天鍾磬中相叩鳴¶
法鼔也叩之以八爲節三八二十四炁也¶
　　　三捻上香祝(上香祝/之發爐)¶
第一上香祝曰願達玉清境供養妙無上帝¶
<pb:KR5b0211_HFL_032-010b>¶
自然元始天尊無上道寳¶
第二上香祝曰願達上清墝供養妙有大帝¶
虚皇玉晨大道君無上經寳¶
第三上香祝曰願達太清境供養至眞大帝¶
萬變混沌玄元老君無上師寳¶
　右出杜廣成先生齋儀¶
　　　上手鑪香呪¶
道由心學心假香傳手執玉鑪心存九天¶
眞靈下盻仙斾臨軒令臣關奏逕御九天¶
　右出宋朝頒降金籙儀非古法也不用亦¶
<pb:KR5b0211_HFL_032-011a>¶
　可蓋古法髙功都講位前各有香案發鑪¶
　止就本位案前上香不用手鑪也¶
　　　釋發鑪¶
無上三天玄元始三炁太上老君召出臣等¶
身中三五功曹左右官使者左右捧香驛龍¶
騎吏侍香金童傳言散花玉女五帝直符直¶
日香官各三十六人出出者嚴裝關啓某處¶
土地里域真官正神臣今正爾燒香奉爲某¶
官某乙(正/普)薦(亡親某乙/在㑹衆魂)等修建無上黄籙大¶
齋三日三夜以今初夜宿啓登壇朝眞行道¶
<pb:KR5b0211_HFL_032-011b>¶
𥙷職宣戒關盟諸天願得¶
太上十方正眞生炁降流臣等身中令臣所¶
啓速達逕御¶
太上無極大道至眞玉皇上帝(御前)¶
　右發鑪爲關啓眞靈之始出金籙簡文經¶
　道分三洞教亦殊科如上元五靈五老神¶
　眞云爲上清發鑪太上靈寳無上元尊云¶
　爲自然發鑪傳言玉女上奏皇君云爲洞¶
　神發鑪太上玄元五靈老君云爲正一發¶
　鑪其他難以槩舉至於靈寳盡本金籙簡¶
<pb:KR5b0211_HFL_032-012a>¶
　文矣而黄籙簡文經所載却不同如曰香¶
　官使者左右龍虎君捧香驛龍騎吏侍香¶
　玉女五帝直符各三十六人出是也張萬¶
　福天師正齋發鑪雖依黄籙簡文經所載¶
　至宿啓解壇又用金籙簡文經祝語矣前¶
　後異同恐是正齋宗本經之文而宿啓散¶
　壇乃行自然朝法故宗金籙簡文亦或未¶
　可知也經教傳久其間抵捂者多如金籙¶
　蕳文三五功曹下無左右官使者五字却¶
　見於盟眞科經金籙簡文有侍香金童而¶
<pb:KR5b0211_HFL_032-012b>¶
　盟眞科作玉童金籙簡文有侍香玉女而¶
　陸天師杜廣成儀作傳言玉女張清都儀¶
　又作散花玉女金籙盟眞五帝直符下無¶
　直日香官四字而陸天師張杜齋儀俱有¶
　之金籙盟眞諸經俱云至眞玉皇帝前而¶
　黄籙簡文作玉皇上帝御前要之三籙盟¶
　其諸經相參爲用故科云盟眞不可單行¶
　金籙不可獨用黄籙罪根雖卷目異名亦¶
　相通爲下典廣有所入也至於復鑪其間¶
　亦有不同處不能盡釋今姑載宿啓發鑪¶
<pb:KR5b0211_HFL_032-013a>¶
　餘可以例推¶
　　　釋稱法位關啓¶
張萬福天師曰各各自稱所受法位稱時耳¶
𦆵自聞勿使喧聒餘皆例爾¶
　右宿啓散壇發鑪畢稱法位關啓之文出¶
　靈寳上元金籙簡文眞仙品爲朝禮衆眞¶
　威儀經科所謂自然朝法是也與正齋上¶
　啓三上香願念之法不同不啓聖位張杜¶
　宿啓儀並於稱法位後便云臣某等今故¶
　燒交願以是功德(云)蓋一本經文耳藏中¶
<pb:KR5b0211_HFL_032-013b>¶
　所載靈寳諸齋宿啓儀並無添入聖位者¶
　止有一家靈寳自然齋立成儀不載何人¶
　所修其間辭語多易以今文又𣸸入行道¶
　所啓聖位近世相承不革留冲靖所傳亦¶
　因之雖曰捻香啓先當關奏上玄但行道¶
　科所啓聖位本文乃出洞玄靈寳長夜之¶
　府九幽五匱盟眞科因元始天尊在香林¶
　圍中與七干二百四十童子俱教化諸法¶
　度身威光命召十方飛天神人說罪福縁¶
　對㧞度上品本上大道君啓臼元始乞垂¶
<pb:KR5b0211_HFL_032-014a>¶
　旨教可得修行以度一切於是命飛天神¶
　人爲著齋直之訣行道所啓聖位蓋本於¶
　此宿啓散壇乃行自然朝法旣祖金籙簡¶
　文本經無之難以攙入況中間祈哀懴罪¶
　禮謝乞願念之詞特仗仙靈謄奏齋誠耳¶
　今依古科剛去聖位尚慮後學不見經文¶
　反生疑惑故畧釋始未¶
　　　釋禮十方(日中從東方始/入夜從北方始)¶
張萬福天師曰凡禮拜始唱至心歸命東方¶
即至心注念東方低身屈膝呼無極太上靈¶
<pb:KR5b0211_HFL_032-014b>¶
寳便靡靡而下令兩手俱至地呼天尊與聲¶
齊頭面著地聽聲齊起皆不遲疾緩急得所¶
使五體合法不得局促怠放齊上齊下毎禮¶
訖合坐皆起立然後坐如下方例不得便坐¶
行磬須聽唱天尊聲絶然後打之所以謂之¶
禮拜者謂起伏拜跪威儀庠序合法故耳徧¶
觀至心者必能禮拜禮拜者必有至心君不¶
察其形恭何以達其心識所以謝罪請福皆¶
以禮拜爲先也¶
　　　釋懴悔三業¶
<pb:KR5b0211_HFL_032-015a>¶
禮畢各長跪執簡叩頭懴悔張萬福天師曰¶
自禮十方天尊至三業懴並出靈寳常朝儀¶
　　　三啓頌三首¶
樂法以爲妻愛經如珠玉持戒制六情¶
念道遣所欲淡泊正氣停蕭然神静黙¶
天魔並敬護世世受大福¶
鬱鬱家國盛濟濟經道興天人同其願¶
縹緲入大乗因心立福田靡靡法輪升¶
七祖生天堂我身白日騰¶
大道洞玄虚有念無不啓錬質入仙眞¶
<pb:KR5b0211_HFL_032-015b>¶
遂成金剛體超度三界難地獄五苦解¶
悉歸太上經靜念稽首禮¶
　右岀洞玄靈寳消魔寳眞安志智慧本願¶
　大戒上品經亦見玉京山歩虚經謂之禮¶
　經祝毎終一首各稱善一拜眞人口訣云¶
　侍經仙童玉女聞此祝皆歡悅而祐兆身¶
　也是大經悉用此祝而禮拜矣若冥心禮¶
　經者亦心祝其文乃上仙之秘也齋法以¶
　經爲祖凡是建齋三寳之前必安神經以¶
　鎮齋壇故上元金籙簡文眞仙品曰建齋¶
<pb:KR5b0211_HFL_032-016a>¶
　威儀旋行畢一時北向禮經三拜是也¶
　　　釋三禮¶
張萬福天師曰三禮出靈寳常朝儀¶
无上黄籙大齋立成儀卷之三十二¶
¶
¶
¶
¶
¶
¶
<pb:KR5b0211_HFL_032-016b>¶
¶
¶
¶
¶
¶
¶
¶
¶
¶
