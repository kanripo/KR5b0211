# -*- mode: mandoku-view -*-
#+TITLE: 無上黃籙大齋立成儀
#+DATE: 2015-08-29 00:14:05
#+PROPERTY:  LASTPB <PB KR5b0211_SJB_057-090726c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5b0211_HFL_034-011b>
#+PROPERTY: JUAN 35
<md:KR5b0211_HFL_035-001a>¶<pb:KR5b0211_SJB_035-090581c>
无上黄籙大齋立成儀卷之三十五白五¶
　　　　三洞法師沖靖先生留用光傳授¶
　　　　太上執法仙士蔣叔輿撰集¶
　齋法修用門¶
　　　釋言功拜表¶
杜廣成先生曰表文以黄素五尺朱界朱書¶
毎行二十四字生字不在下死字不在上第¶
一行盡書法位至頓首字上言獨占一行太¶
上無極大道居第二行表後以聞去臣姓三¶
行聖號去臣姓三行年月去聖號三行一如¶<md:KR5b0211_HFL_035-001b>¶

章法不得塗攺注乙譴責尤重謹之讀表時¶
取表於香上熏之即讀法位起再拜託復長¶
跪和聲正炁讀之至弟子名皆令再拜至誠¶
惶誠恐處起再拜至年月日時某處拜上又¶
再拜都畢展於玉案上證對御前以龍頭書¶
刀鎮聖號之左朱筆鎮右訖次三捻上香長¶
跪叩齒三通遣表勑表畢法師於案後臨目¶
向天門曲身中存三五吏兵及三亢將軍功¶
曹騎乗羅列前後身乗翠羽車龍馭在紫炁¶
中冉冉而升上詣三天門下先謁三天法師¶<md:KR5b0211_HFL_035-002a>¶
<pb:KR5b0211_SJB_035-090582a>
入玄都宫門之左呈表訖已捧表函徑入三¶
天門齎章呈章等從事一十二人表候上省¶
覽畢即出三天門御羽車與騎乗而廻所經¶
歴天宫道路次第一如三五拜章訣次叩齒¶
十二通内官畢再叩齒三通咽液三過存三¶
五上章官吏各復身中再拜次卷表於詞文¶
之前内函中封印訖并眞文通於小桉上同¶
案捧之監齋押之幢節前引弟子隨之至天¶
門上焚之法師於本位向天門存眞官捧眞¶
文表等隨香烟朱熖上升天門¶<md:KR5b0211_HFL_035-002b>¶

　右言功表亦謂之言功章章表同法皆本¶
　正一古者籙生祭酒領户化民進拜章書¶
　止是依法操露存思遣官齎呈以俟玄報¶
　(所以本科遣章云若有謬誤顚倒長毫利/筆隨誤正定等語楊傑▲金籙却以巳見)¶
　(刪去比三十八字/蓋是未究古法)操伏既畢章書止留治¶
　中至三无日依斷章法方一併焚去(至上/元後)¶
　(所拜章書至中元日斷中元/後所拜章書至下元日斷)蓋古者法籙¶
　全備傳授有宗三五吏兵呼吸相應不專¶
　委心於文書也杜廣成納官後方收表入¶
　函焚於天門上蓋是古法後世傳授失眞¶<md:KR5b0211_HFL_035-003a>¶
<pb:KR5b0211_SJB_035-090582b>
　自度非慿文翰莫期感通故於遣官後即¶
　卷表入函法師依法存伏隨即焚燎蓋少¶
　變古法矣至趙道昇則又自以聞後令法¶
　師從後讀至前仍以圭三熨聖號蓋天一¶
　法也靈寳五錬生尸經有黄繒章法乃是¶
　表式建齋之初必出官啓事事畢拜表與¶
　之言功令其隨表上詣玄都列受功賞𥘉¶
　未嘗再出官也楊傑被旨剛修科文却於¶
　散壇三禮後重稱法位再出官而後拜表¶
　自後相㳂不革蓋是不曽深考經文非古¶<md:KR5b0211_HFL_035-003b>¶

　法也¶
　　　釋納官¶
衆官長跪法師叩齒十二通納官畢再叩齒¶
三通咽液三過存三五官吏各復身中¶
　　　釋納職¶
各依位相次於三寳前禮一拜長跪受簡於¶
髙功訖起三禮退就西立並訖髙功三拜行¶
就本位¶
　　　釋宣簡¶
先三捻香執山簡文叩齒九通讀之香熏三¶<md:KR5b0211_HFL_035-004a>¶
<pb:KR5b0211_SJB_035-090582c>
過乃讀讀訖衆官再拜令弟子執簡横於香¶
烟上法師叩齒九通面東呪之呪時衆官隨¶
聲言之畢衆官再拜簡文并呪金龍驛傳四¶
字皆三度言之呪訖封題如法水土二簡一¶
同¶
　　　還戒頌¶
天尊大慈悲說戒度衆生威德被幽顯¶
果報感神靈諸天來稽首羣魔自束形¶
過去超八難見在保千齡齋福行當息¶
相共送䖍誠流梵逸雲唱飛香雜烟馨¶<md:KR5b0211_HFL_035-004b>¶

瓊鳯乗丹輦金龍駕緑軿生死皆快樂¶
家國悉安寧¶
　　　太極頌(并釋)¶
道以齋爲先勤行登金闕改設大法橋¶
普度諸人物宿世恩德報道心超然發¶
身飛升玄都七祖咸解脫(右出太極敷/齋威儀經)¶
　　　學仙頌(大學仙頌/見轉經儀)¶
學仙行爲急奉戒制清心虚夷正炁居¶
仙聖自相尋若不信法言胡爲棲山林¶
　　　空洞頌(出靈寳空/同靈章經)¶<md:KR5b0211_HFL_035-005a>¶
<pb:KR5b0211_SJB_035-090583a>
元始開圖敷落玉篇髙唱空洞飛歩入玄¶
神王度命乗虚駕烟禮誦靈章與劫同年¶
　　　三塗五苦頌¶
三才及萬物倚伏各有齡終始大劫數¶
福盡天地傾徃反於五道苦哉更死生¶
展轉三塗中去來與禍并¶
大賢慎茲戒忍世念割情愚夫不信法¶
罪痛常自嬰吾念世無巳今古重告明¶
若欲度斯禍皈命太上經¶
罪福不由他諒自發爾身大賢故閑口¶<md:KR5b0211_HFL_035-005b>¶

欲絶諸惡縁滅念皈兼忘倚伏待長泯¶
弘道以安世終當見正眞¶
淫嫉爲禍首滅身之至患貪養如斯禍¶
恐必致夭殘知惡而不革豈是道所安¶
懷毒日齋直今我發長嘆¶
宿命有信然弱䘮謂之無皆欲服前見¶
過目即言悠大賢明道教𢡖戚憫頑夫¶
依依念子苦勤勤令我憂¶
人命易消盡亦猶膏中火四大暫相遇¶
五物權時假盛年當勤學趣求存吾我¶<md:KR5b0211_HFL_035-006a>¶
<pb:KR5b0211_SJB_035-090583b>
福盡身神散㝠㝠地獄下上聖畏是故¶
尋道度斯禍¶
學仙行爲急奉戒制清心虚夷正炁居¶
仙聖自相㝷若不信法言胡爲棲山林¶
大賢樂經戒受之爲身寳就學常苦晚¶
治身恨不早比當披幽𧷤倐忽年己老¶
執卷吸爾極將更死痛惱吾故及弱齡¶
棄世以學道(右太極真人作出/靈寳本願大戒經)¶
　　　釋然燈¶
下元黄籙簡文靈仙品曰㧞度罪根威儀十¶<md:KR5b0211_HFL_035-006b>¶

方各安九燈火合九十燈在都門之外太歳¶
行年大小墓本命俠門然燈隨主人所安多¶
少毎令光明徹照竟夕勿使中滅¶
　右黄籙簡文然燈雖有定數要須量力及¶
　壇席闊狹施之勿使妨礙行事及勿汙人¶
　衣冠為佳上元金籙簡文眞仙品曰然燈¶
　威儀功德至重上照諸天下照諸地八方¶
　九地並見光明全在侍燈之官勤爲同意¶
　毎令燈光明徹竟夕不得中滅及丰暗半¶
　明令人絶世冝常謹之飛天神人曰學士¶<md:KR5b0211_HFL_035-007a>¶
<pb:KR5b0211_SJB_035-090583c>
　不明然燈燒香七祖不得開度長夜之府¶
　九幽之中身無光明考屬太隂曹¶
杜廣成先生曰禮燈之法出金籙簡文凡修¶
齋行道以燒香然燈最爲急務香者傳香達¶
信上感眞靈燈者破暗燭幽下開泉夜所以¶
科云燒香然燈上照諸天福堂下照長夜地¶
獄苦魂滯魄乗此光明方得解脫既然燈須¶
各有法象春九夏三秋七冬五四季十二皆¶
隨五行本數設之更有諸天諸地八卦九幽¶
諸燈之位隨金籙簡文中方位羅列燒香禮¶<md:KR5b0211_HFL_035-007b>¶

祝福德立降災咎自消或以啓齋之夜或三¶
日七日之中如法然燈落景行道畢出壇至¶
地戸以讃詠幢節庠序雅歩導引衆官弟子¶
等旋繞燈下依位祝之毎祝畢衆官弟子皆¶
禮禮遍復以空洞聲引歸玄師前散如常儀¶
只於地戸列班禮祝亦合其法又曰凡修黄¶
籙當依眞文玉訣四時然燈外别然金籙諸¶
燈依法拜祝訖或三日之内併行之或拜祝¶
一夕皆獲福利幽顯沾恩矣或不因齋壇特¶
然此燈依法拜祝功以等矣崇善之士其弘¶<md:KR5b0211_HFL_035-008a>¶
<pb:KR5b0211_SJB_035-090584a>
之馬¶
　　　明燈頌¶
王一陽光炎上朱烟開光童子一十二人¶
洞照天下及臣等身百邪摧落却鬼萬千¶
光明朗徹通眞逹靈升入無形輿道自然¶
　右出靈寳上元金籙簡文眞仙品無燈威儀¶
　　　明燈讃(三首)¶
太上散十方華燈通精誠諸天亦皆然¶
諸地悉玄明我身亦光徹五臓生華榮¶
炎景昭太元遐想繁玉清¶<md:KR5b0211_HFL_035-008b>¶

丹精寄太旡玄陽空中響合形滅苦根¶
幽妙至眞想垂華不現實因縁示光象¶
我身亦如之乗化託流景¶
夜光表丹陽迢迢照靈室諸天普光顯¶
諸隂即日滅我神亦聰明常玩智與慧¶
逍遥適道運遷謝任天勢舉形躡空洞¶
夜燭焕流萃(右出洞眞觀身大戒見/陸天師然燈禮祝威儀)¶
　　　滅燈頌¶
玄隂閑光長燈續明太陽巳朗八幽開清¶
燈還太隂光附景生曰月二眞與我合并¶<md:KR5b0211_HFL_035-009a>¶
<pb:KR5b0211_SJB_035-090584b>
　右出上元金籙簡文眞仙品然燈威儀¶
　　　釋投龍簡¶
下元黄籙簡文靈仙品曰㧞度罪根威儀修¶
齋都畢當依玉訣投金龍一枚丹書玉札青¶
絲纏之以關靈山升度之信掛於絶巖之中¶
一依具法又曰關水帝烕儀當丹書玉札金¶
龍一枚青絲纒之以簡況之三江以關水帝¶
升度之信一依玉訣具文又曰關水帝畢即¶
以玉札金龍金鈕九枚青絲纒之埋於壇所¶
以告盟地官一如科文玉簡盟眞科曰修黄¶<md:KR5b0211_HFL_035-009b>¶

籙寳齋當以上金三兩鑄金龍龍各一兩國¶
家用上金公侯大臣次金士庶銀銅塗金並¶
可通用副以簡文(即玉/圠也)題修齋所爲及國號¶
太歲月日法師姓名投奠方所投於名山大¶
洞靈泉龍宂及齋壇(或在/▲)之中以告盟天地¶
水三府使監證齋功闕者考屬地官九都曹¶
科曰龍者乗雲炁御隂陽合則成體散則成¶
章變化不測入地升天故三十六天極陽之¶
境可以驛傳信命通逹玄靈者其龍乎(龍者/陽畜)¶
(也夫天用眞如龍地用/莫如龜人用莫如馬)是以天上以龍驛騎¶<md:KR5b0211_HFL_035-010a>¶
<pb:KR5b0211_SJB_035-090584c>
徃來人間矣金者五金之最堅剛不渝天地¶
所寳通靈合神故以上金鑄之取法龍形投¶
之洞府盟三元也洞府眞官所司寮屬告龍¶
信簡文録其善功以奏言於上聖感應之報¶
猶影之隨形修尚之士不可闕也簡者告也¶
紀也札也紀世之善告於上眞法長一尺二¶
寸象十二辰廣二寸四分法二十四眞炁厚¶
二分法二儀上下正方法日之方景正眞通¶
逹無所避讓國家以玉為之玉有九德可以¶
爲禮大地神祇之信故用玉焉公侯臣庶通¶<md:KR5b0211_HFL_035-010b>¶

用槿木以其潔白纎緻可比玉矣明尊卑之¶
殊也璧者禮天地山川之寳也以玉爲之投¶
山簡用圓璧一其色蒼徑二寸虚其中(山簡/關九)¶
(天之信故用蒼/璧以法天地)投水簡用六出之璧其色黑¶
徑三寸虚其中(水簡爲九海水宫之信故用/玄璧水之色六出水之数也)¶
投土簡用黄璧正方徑二寸虚其中(土簡為/九地之)¶
(信黄者土之色也/方者地之形也)璧與龍副於簡封之外以¶
青絲纒之投三簡之法當用金鈕九隻(三簡/用二)¶
(十七/鈕)金鈕代歃血青絲代割髮告盟逹誠最¶
為重也故以青絲纒鈕璧以附於簡及龍而¶<md:KR5b0211_HFL_035-011a>¶
<pb:KR5b0211_SJB_035-090585a>
後放之也(鈕法國家用金臣▲/以銀銅塗金可也)鈕徑九分圓¶
其外如環之形也修齋畢别卜良日或潔齋¶
之辰備醮饌法師衆官及齋主弟子或汎舟¶
以詣水洞或梯陸以登山門各於洞之外薙¶
草掃灑潔淨敷列醮席酒果餚饌當鹿脯湯¶
茶等國家六十分臣庶二十四分如嚴醮之¶
儀乃盛服澡漱朝謁法事俻如科式所在地¶
司靈官監察將吏當爲子關啓洞中仙曹通¶
逹告齋之簡如此福善立感不得都無關啓¶
直爾投於洞中不逹眞靈反獲罪考矣若山¶<md:KR5b0211_HFL_035-011b>¶

水之洞稍遠師衆不可俱行難於登泛者當¶
選壇内法職一二人與弟子齎簡以詣洞所¶
設醮關告投奠一如本儀若國家投龍五嶽¶
諸山具有金籙科式與此常禮䌓省不同矣¶
齋官或公私所拘不得躬詣洞府者可精選¶
謹䖍恪信奉恭勤者一人代徃行禮無可代¶
者師爲關告之又不得藏匿簡文因循持乆¶
既闕告盟之信所在地司録奏獲罪非細切¶
冝謹之¶
旡上黄籙大齋立成儀卷之三十五¶

