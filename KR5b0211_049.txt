# -*- mode: mandoku-view; -*-
#+DATE: 2015-08-29 00:13:02.522073
#+TITLE: 無上黃籙大齋立成儀
#+PROPERTY: DZID  DZ0508
#+PROPERTY: SOURCE  正統道藏，三家本，1988，9—378 五十七卷 洞玄部威儀類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5b0211_SJB_049-090656b>
#+PROPERTY: JUAN 49
#+PROPERTY: ID KR5b0211
<pb:KR5b0211_HFL_049-001a>¶
无上黄籙大齋立成儀卷之四十九駒九¶
　　　　太上執法仙士蔣叔輿編集¶
　齋直須知門¶
　　　修奉規格¶
應開建大齋要在洞天福地宫觀爲上立壇¶
　須是方位端正坐北面南如宫觀元有壇¶
　處坐向方位或偏别就宇下依式立壇壇¶
　位既正屋宇坐向雖偏不妨行事¶
應齋主建齋當竭誠恪營辦龍繒璧鈕務在¶
　精好香花油燭一一所需並要潔淨不使¶
<pb:KR5b0211_HFL_049-001b>¶
　穢觸及臨用有缺科云修設大齋以精專¶
　爲先龍繒爲上香燭䖍潔抑又次之茍有¶
　一關亦齋之瑕玷也修奉之士所當謹守¶
應凡建齋須是量力所及冨則備物貧則隨¶
　冝所市齋需不得用非義之財及與人爭¶
　較價直力有餘而苟且營辦力不及而勉¶
　強經營皆爲不誠難期感格如齋主係忠¶
　孝之家誠殫力乏師爲代出龍繒之屬凡¶
　事從省應干文字醮獻等以類相併務在¶
　合冝¶
<pb:KR5b0211_HFL_049-002a>¶
應齋官上奏有官位具官無官稱奉道弟子¶
　若父母之䘮稱孤子哀子¶
應亭䘮在室屋宇深闊䘮在别處亦可修奉¶
　及生死厭穢未經解除者不得於家庭建¶
　立齋壇¶
應齋儀中修用存思訣法並載齋法修用門¶
　讃唱威儀並載修奉應用門更不於本儀¶
　中詳註¶
應文字行遣帝尊用奏狀餘並用申狀神司¶
　用公牒¶
<pb:KR5b0211_HFL_049-002b>¶
應奏狀並稱臣中狀稱名天樞院狀稱本司¶
　前用司額關帖牒等稱當司¶
應奏申狀前空一掌後空兩掌𥿄高一尺四¶
　寸來許餘則用展劄𥿄爲佳醮請獻狀止¶
　用狀𥿄¶
應奏狀内聖位並用黄簽臨時貼¶
應奏狀前貼黄髙三寸二分闊二寸四分或¶
　髙三寸六分闊三寸爲則分單行冩貼黄¶
　後合縫處書臣名用印或依¶
　朝廷格式貼黄亦可¶
<pb:KR5b0211_HFL_049-003a>¶
應奏申内倚黄用小黄簽側貼太歳下¶
應奏申狀可漏單聖位者用黄簽側貼兩位¶
　四位者稍用闊黄簽當中貼三位五位以¶
　中爲尊兩位四位以右爲尊聖中冩御前¶
　及聖前字或止冩最前一位亦可下界神¶
　祇狀用白簽¶
應奏申方函面上並不用貼黄亦不稱臣兩¶
　頭止書名章詞表外函同此如申狀内聖¶
　位多者方函止題最前一位(如東方木德/與東斗東方)¶
　(七宿同一狀止題東方木/▲▲星真君聖前之類)¶
<pb:KR5b0211_HFL_049-003b>¶
應奏申狀上帝狀稱道慈勅㫖帝尊稱聖慈¶
　睿旨二后稱宸慈聖㫖三清四帝稱陛下¶
　二后稱殿下諸帝尊稱御前諸眞稱聖前¶
　下界神祇稱神前¶
應帝尊並獻龍車地祇皇君獻輦¶
應牒關劄後並批朱公牒書名押字關劄只¶
　押字牒皮正面上書謹字中印法階書名¶
　押字下書封字用三印背書司額牒上書¶
　主者用二印關劄正面印法階只押字下¶
　書封字前用一印後用二印¶
<pb:KR5b0211_HFL_049-004a>¶
應奏申狀並半年用印合縫者書臣名後用¶
　一印可漏下用一印方函正面上下通用¶
　三印凡牒關帖榜等押字並用印公牒并¶
　榜太歳一行用四印前用三印關劄半年¶
　用一印凡用印並從後起¶
應符簡告文年月用一印可漏正面用二印¶
　後用一印¶
應符文作方函發者依方函式用印¶
應奏狀及上界申狀用三炁飛玄玉章或用¶
　都天大法主印方函兩頭一同或用通章¶
<pb:KR5b0211_HFL_049-004b>¶
　印正面用靈寳大法司印中下界申狀用¶
　靈寳大法司印¶
應長生符用元始一炁印救苦符用青玄救¶
　苦印玉札用玉魁司主印凡符文屬玉清¶
　者並用元始印屬東極者並用救苦印屬¶
　上清者並用三天太上印(此印諸符/亦可通用)¶
應章表並用九老仙都印青詞用三炁玉章¶
　外函同奏狀式用印當中用三炁玉章兩¶
　頭或用三天太上印或通章印亦可¶
應章書毎行十七字相去二寸四分乃爲一¶
<pb:KR5b0211_HFL_049-005a>¶
　行𥿄髙一尺二寸書表每行二十四字爲¶
　則𥿄數及行數要合竒數爲佳前空兩行¶
　後空三行依常式書¶
應書青詞與章表同格不拘字數前空一掌¶
　後空兩掌爲則可漏用黄𥿄三寸套封外¶
　用方函¶
應書奏申章表等並各專闢一室中設香案¶
　母令外人得入書冩人須令沐浴更衣入¶
　室凡書章表等並用𥿄遮護两頭母令以¶
　衣着上¶
<pb:KR5b0211_HFL_049-005b>¶
應冩奏申文字不得以人姓名爲頭鬼字爲¶
　首不得垂生露死抽破人姓名¶
應燒香不得用竈中灰火焚燎錢幣等不得¶
　用油燭㸃發¶
應齋饌不得用乳酪臨齋不得飲酒¶
應髙功法師須備受三五都功籙正一盟威¶
　籙靈寳中盟五法籙靈寳十部妙經及行¶
　靈寳大法方可依科修建如止受都功盟¶
　威二籙靈寳衆經及行天樞天心追攝錬¶
　度等法亦許攝行奏申儀中稱靈寳大法¶
<pb:KR5b0211_HFL_049-006a>¶
　司去處及齋科稱盟受三洞寳文玉字金¶
　書等處皆合隨文換易¶
應法師止受都功職籙及昇玄陽光洞淵等¶
　籙却不受盟威籙或止受都功職籙及中¶
　盟五法籙不受盟威籙或上受都功籙及¶
　上清籙不受盟威籙或止受都功籙不受¶
　盟威籙或止受盟威籙却不受都功籙並¶
　不許開建(靈寳齋科蓋出三五正一官吏/二籙不備受則出官有碍皆不)¶
　(可行/齋事)¶
應都講以下五職亦須備受三五正一靈寳¶
<pb:KR5b0211_HFL_049-006b>¶
　陽光等籙方可使預壇席¶
應請同齋道衆須是平時耐於拜跪甘於淡¶
　泊專修香火不貪貨財方可結立誓盟俾¶
　登壇席要與齋官各殫誠慤祈叩穹旻以¶
　招感格若只務聲音韻羙注念不專非惟¶
　枉役精神虚費財寳切恐反遭咎責勞而¶
　無功修建之法全在擇人不可不謹¶
應執威儀道童十二人須要先習歩虚經大¶
　歩虚十首令熟正齋旋遶時隨聲讃詠¶
應冩文字書生到局日便令沐浴浣濯衣服¶
<pb:KR5b0211_HFL_049-007a>¶
　務在清潔方可立局下手繕冩書生并幹¶
　局人先與斷約不許歸家宿食别委一人¶
　與之供備飲食宿卧去處仍專委一人收¶
　掌𥿄札照数出給如有錯誤不許剔補並¶
　要冩換一幅則别給𥿄一幅與之却與收¶
　下誤冩之𥿄庶可稽考𥿄數結局又可見¶
　其冩字錯誤多寡¶
應經費門所料𥿄札數乃是確定之數買𥿄¶
　札時當於數外别買数十幅以備錯誤換¶
　易¶
<pb:KR5b0211_HFL_049-007b>¶
¶
¶
无上黄籙大齋立成儀卷之四十九¶
¶
¶
¶
¶
¶
¶
¶
