# -*- mode: mandoku-view -*-
#+TITLE: 無上黃籙大齋立成儀
#+DATE: 2015-08-29 00:14:05
#+PROPERTY:  LASTPB <PB KR5b0211_SJB_057-090726c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5b0211_HFL_032-016b>
#+PROPERTY: JUAN 33
<md:KR5b0211_HFL_033-001a>¶<pb:KR5b0211_SJB_033-090573c>
无上黄籙天齋立成儀卷之三十三白三¶
　　　　三洞法師沖靖先生留用光傳授¶
　　　　太上執法仙士蔣叔輿撰集¶
　齋法修用門¶
　　　釋安鎭眞文¶
諸天隱語自然玉書無量洞章出靈寳滅度¶
五練生尸經亦曰練度五仙安靈鎭神法專¶
度亡魂齋壇安鎭所當遵用法用青紙朱書¶
以鎭五方宿啓夜讀文訖以金龍鎭之散壇¶
時讀文訖弟子捧文於香煙上法師叩齒十¶<md:KR5b0211_HFL_033-001b>¶

二通呪曰¶
無上至眞大聖髙尊布化運炁三十二天¶
八㑹九光自然成文安鎭天地保制劫年¶
元始符命普告三元下勑九地上關諸天¶
中告海嶽名山大川今日上告萬神咸聞¶
弟子某乙修齋行道㧞度幽將三官九署¶
削滅罪根永度三塗五苦之源世世受褔¶
記名丹篇神生天堂錬化自然生死開度¶
億劫長存九天誥命風火驛傳(衆和三聲岀靈/寳内音玉訣)¶
　呪畢隨表函焚之外有五老赤書要文施¶<md:KR5b0211_HFL_033-002a>¶
<pb:KR5b0211_SJB_033-090574a>
　用之法不一具載赤書玉訣杜廣成之序¶
　附見於左¶
黃籙齋拯救幽靈遷㧞飛爽開度長夜升濟¶
窮泉固其大旨也然祛災致福謝罪希恩人¶
天普修家國兼利功無不被矣所鎭靈寳五¶
老赤書眞文詳其所爲祗通四種一則求仙¶
受道自東方九炁下二十四字二則禳制星¶
辰自歲星輔肝下三十二字三則摧伏魔鬼¶
自東山神呪下三十二字四則蠲消水害自¶
下制東河下三十二字五篇之用於斯畢矣¶<md:KR5b0211_HFL_033-002b>¶

西京清都觀張萬福天師儀範云諸天隱語¶
八㑹玉文¶
元始天尊於香林園中爲上智童子所說下¶
㧞五苦通濟九幽於遷神儀中刻石行用今¶
則黄籙遷㧞冝用此文凶吉合儀銓量允當¶
庶幾永劫可以通行呪祝焚燒與眞文同耳¶
具有成法共弘之焉天復元年辛酉十月十¶
五日癸未天姥峯羽衣杜光庭聖賔序¶
　　　智慧頌三首(并釋)¶
智慧起本無朗朗超十方結空峙玄霄¶<md:KR5b0211_HFL_033-003a>¶
<pb:KR5b0211_SJB_033-090574b>
諸天挹流芳其妙難思議虚感眞實通¶
有有竟不有無無無不容¶
智慧常觀身學道之所先𣺌𣺌任玄肆¶
自然録我神天尊常擁䕶魔王爲保言¶
晃晃金剛軀超超太上仙¶
智慧生戒根眞道戒爲主三寳由是興¶
髙仙所崇受汎此不死舟倐歘濟大有¶
當此說戒時諸天來稽首¶
　右出靈寳智慧觀身大戒經毎終一首各¶
　稱一拜¶<md:KR5b0211_HFL_033-003b>¶

　　　釋說戒(法師西向/衆官東向)¶
天尊吿太上道君曰今當普宣法音開悟羣¶
生爲諸男女解災却患請福度命㧞諸苦根¶
使生者見道身脫八難死者歡樂飲食天堂¶
早生人中轉輪聖王之家修齋求道皆當一¶
心請奉十戒諦受勿忘專精黙念洞思自然¶
勿得雜想撓亂形神能如是者便當靜聽¶
第一戒者心不惡妬無生隂賊檢口謹過想¶
念在法¶
第二戒者守仁不煞愍濟羣生慈愛廣救潤¶<md:KR5b0211_HFL_033-004a>¶
<pb:KR5b0211_SJB_033-090574c>
及一切¶
第三戒者守正遜義不婬不盜常行善念損¶
已濟物¶
第四戒者不色不欲心無放蕩正潔守謹行¶
無玷汙¶
第五戒者口無惡言言不華綺內外中直不¶
犯口過¶
第六戒者斷酒節行調和氣性神不損傷無¶
犯衆惡¶
第七戒者不得嫉人勝已爭競功名毎事推¶<md:KR5b0211_HFL_033-004b>¶

遜退身度人¶
第八戒者不得評論經敎訾毀聖文躬心承¶
法常如對神¶
第九戒者不得闘亂口舌評詳四軰天人咎¶
恨傷損神炁¶
第十戒者舉動施爲平等一心人和神穆行¶
常使然¶
天尊言修奉清戒毎合天心常行大慈願爲¶
一切普度厄世慊慊尊敎不得中怠寧守善¶
而死不爲惡而生於是不退可得㧞度五道¶<md:KR5b0211_HFL_033-005a>¶
<pb:KR5b0211_SJB_033-090575a>
不履三惡諸天所䕶萬神所敬長齋奉戒自¶
得度世¶
天尊言道尊法妙人身亦貴故道開法遺戒¶
經文以度人身人身既度上與道同冝爲精¶
行持齋奉戒夷心靜黙志念分明一心歸向¶
專想不二滌蕩六府過中不味内外清虚每¶
合自然是其齋日揲皆啓願應心上徹四天¶
司邏十部威神即下履行觀聽至音鑒映爾¶
心如戒行道皆列功諸天禍福立彰道不負¶
人勤竹諦受勿使魔言¶<md:KR5b0211_HFL_033-005b>¶

天尊言建齋行道四天帝王皆駕飛龍緑軿¶
八景玉轝侍從真人玉女手執花旛前導鳯¶
歌後從天鈞白鶴獅子嘯歌邕邕燒香散花¶
浮空而來瞻禮行道觀聽法音天王下降萬¶
靈朝焉如是豈可不盡其法也當先受十戒¶
然後行道庠序雅歩靜心閉意坐起卧息不¶
離儀格天王懽恱列名上清可謂得道在万¶
寸之間¶
　　　奉戒頌(并釋)¶
道爲無心宗一切作福田立功無定主¶<md:KR5b0211_HFL_033-006a>¶
<pb:KR5b0211_SJB_033-090575b>
本願各由人虚巳應衆生注心莫不均¶
大聖弘至教亦由雨降天髙陵靡不周¶
常卑故成淵海爲百川王是能舍龍鱗¶
萬劫保智用豈但在厥年奉戒不暫𧇊¶
世世善結縁精思念大乗會當體道眞¶
　右太極眞人作出靈寳仙公請問經說戒¶
　畢旋行吟之¶
　　　釋𥙷職¶
謹按上元金籙簡文眞仙品曰登齋威儀當¶
宿昔舉髙功法師都講法師監齋一人侍經¶<md:KR5b0211_HFL_033-006b>¶

一人侍香一人侍燈一人明日行道各典所¶
署黄籙簡文所載止請同法四人一人監齋¶
一人直事一人侍香一人侍燈於都門隨師¶
旋行爲主人叩頭祈請㧞罪更相開度則自¶
六職之外别無他名張清都科雖云齋官以¶
六人巳上至十八人爲率然亦别不著所掌¶
之職切意登齋行道止具六職其餘衆官並¶
各分攝六職共舉齋事故金籙簡文曰登齋¶
上下皆以職事爲上職事同者以年尊爲上¶
年同者以人德爲上六職尊卑巳有定序若¶<md:KR5b0211_HFL_033-007a>¶
<pb:KR5b0211_SJB_033-090575c>
止一人則不立職事同者以年尊爲上之文¶
於此㮣可見矣又太玄經曰夫欲傳授道法¶
而對齋者法限三十八人小不可減六人齋¶
法九日七日五日三日若減一日者此是㑹¶
而非齋所謂三十八人者一曰三師(一人爲/正師二)¶
(人爲護師/即法師也)二曰五保(五人即/都講也)三曰六明(六人/即監)¶
(齋/也)四曰七證(七人即/侍經也)五曰八度(八人即/侍師也)六曰¶
九成(九人即/侍燈也)是以藏中所載九層壇行道儀¶
分𥙷六職不止一人意本於此近世自髙功¶
之外其餘衆職各披法服具員充位别創知¶<md:KR5b0211_HFL_033-007b>¶

鍾侍磬表白直壇等目代舉衆官之職六職¶
之外頗有冗名亦豈知登齋著褐誦經著帔¶
科有明文齋直以精誠爲先懴謝爲本務在¶
䖍切以期感通豈務求爲觀美耶杜廣成論¶
此蓋詳矣今附于左¶
杜廣成先生曰經科皆云齋官之內以道德¶
尊髙者爲法師明練法度者爲都講又都講¶
職詞云先鳴法鼓次引朋衆風則▲儀敬慿¶
讃說即譛唱導引皆都講之務也呉中江表¶
荆楚之間皆以都講執磬讃道行禮夫先鳴¶<md:KR5b0211_HFL_033-008a>¶
<pb:KR5b0211_SJB_033-090576a>
法鼓者鍾磬之謂也欲令羣官整肅儀制森¶
然須先擊磬齊衆而後讃唱升壇亦都講之¶
職也但以近年或都講年德稍髙不欲一一¶
勞之即於衆官之内差一人執磬唱禮蓋事¶
出一時元非古制詳其職簡頗謂曠官更有¶
後學生情妄爲臆斷於六職之外置一人侍¶
磬殊無經據訛謬亦深又髙功法師職在敷¶
奏進止俯仰居衆之先或昏耄不任自可求¶
退豈容假手飜類冗員今蜀地髙功止於發¶
鑪復鑪兩稱名位其他宣讀皆委他人雖云¶<md:KR5b0211_HFL_033-008b>¶

先唱後隨何異龍吟鼈應此蓋不懼𡨋譴自¶
掇罪尤人事尚且未容天道如何通感後之¶
法主深可戒焉無蹈利於目前更増罪於身¶
後監齋秉掌科憲繩愆紏違務在無𥝠共弘¶
典法若有虧犯預須授簡告之受罰之人亦¶
須甘心伏罪所冀外能合禮以全溥濟之儀¶
内不欺心以免抱冲之恨不得使彈紏之際¶
彼此喧然秉法者進退有詞負罪者譸張拒¶
命不惟犯干玄聖實且取𥬇衆人其次侍經¶
整飾壇場主張法席經科几案供養供皿施¶<md:KR5b0211_HFL_033-009a>¶
<pb:KR5b0211_SJB_033-090576b>
列敷張皆須檢校況舊法於齋堂之内置兩¶
髙座三時誦讀故簡文云三時講唱是也又¶
職簡云衛師子之兩座罰簡云聴經倚據不¶
執簡又云請問敗句此皆明行道旣畢法師¶
衆官三時講誦矣近代相承秪於壇場之内¶
三時行道三時轉經無講唱之事亦無兩座¶
之設然轉經之時衆官旣坐一人行淨水侍¶
香行香侍經行經轉誦既了侍經收經安置¶
本座及整拂壇席主持供飬無使外人淩冐¶
輙踐法壇此乃侍經職務也不得虚參職任¶<md:KR5b0211_HFL_033-009b>¶

倚傲不恭使几案縱横壇場汙雜薦獻之物¶
使僮僕入壇輕冐神眞淩犯禁戒且禁壇之¶
後尚不許逆行而僕使庖夫容易出入例多¶
此事切冝禁之苟或未除皆侍經獲其殃責¶
也侍香所職具在簡詞之中近者因循多不¶
勤恪豈獨香𤇆中絶徃徃火滅灰寒兼有髙¶
功尚未升壇壇中擅𣸸香𤇆炷此例違失率¶
皆有之省閱科儀亦冝戒謹侍燈惟在勤勵¶
興廢合儀徹曙續明即爲稱職近有不經之¶
士淺識之人不使侍經整飾壇筵别置直壇¶<md:KR5b0211_HFL_033-010a>¶
<pb:KR5b0211_SJB_033-090576c>
之號六職之外頗有冗名明鑒法師所冝共¶
弃無履僞跡取笑後賢又按金科古儀及黄¶
籙舊法宿啓之夜及言功之時皆先作自然¶
朝後行齋事故啓齋儀云衆官相率先行自¶
然朝至三禮後即告齋署職說戒宣科明旦¶
晨曉依法行道此法自天師陸先生寇天師¶
張清都相傳至今頗歷年代皆以齋法出於¶
靈寳自然朝爲齋之祖宗故先行自然朝示¶
不忘本也近有庸愚道士不達古賢之情先¶
於玄師之前𥙷署六職宣科受簡然後升壇¶<md:KR5b0211_HFL_033-010b>¶

仍云簡寂先生齋法謬誤飾非謗說詞理紛¶
然寡識無知一至於此尚有其黨相倣行之¶
不唯獲亂法之愆實亦受謗賢之罪達教君¶
子冝用斥之舊法之中有相傳錯誤者唯啓¶
齋言功之時自然朝㑹合禮靈寳天尊而相¶
傳禮玉寳皇上等號此稍失自然朝之本旨¶
恐是年代綿逺書傳舛訛今於儀中巳爲改¶
正非敢臆度惟理所歸時彦後賢共弘之矣¶
　右靈寳齋法具載十部飛天妙書其啓祝¶
　願念懴謝之詞威儀俯仰登降之格皆龍¶<md:KR5b0211_HFL_033-011a>¶
<pb:KR5b0211_SJB_033-090577a>
　漢舊文不可改易法師職叅三洞備受經¶
　籙諳練儀軌方可宜行故張清都修建之¶
　儀止拜啓元章及牒里域神司此外别無¶
　關奏正以齋法玄微仙靈吏兵隨詞謄御¶
　不假驛傳文書而後期感通也自靈寳大¶
　法降世於是玉符金簡之文寳籙眞劵之¶
　目神虎攝召之訣南昌錬度之科五仙沐¶
　浴之儀回耀降光之格䇿杖破獄之法輪¶
　燈懴謝之門其修用有訣其施行有序遷¶
　升罪爽普度幽明視古法始加詳焉古法¶<md:KR5b0211_HFL_033-011b>¶

　惟齋直講誦而不務它營故事體簡徑今¶
　世因崇建大齋而叅施衆法故節目䌓多¶
　今古異冝各有攸當須尋根蒂方識指歸¶
　夫正齋請謝宿啓散壇本之經文頒宣符¶
　命攝召鍊度本之靈寳法拜奏書遷㧞罪¶
　爽本之正一若洞究本末則施爲岡不合¶
　之士擇同志之人尋卜勝地建立壇場止¶
　依經文修建不叅衆法吾知道眼監觀功¶
　德巍巍未易淺近量也然非通貫三洞上¶
　學之士亦未足以進此¶<md:KR5b0211_HFL_033-012a>¶
<pb:KR5b0211_SJB_033-090577b>
　　　釋宣禁¶
右科云三十六禁出太極敷齋威儀經當用¶
牙骨竹木爲之合三十六枚廣八分髙九寸¶
刻書其文與簡相類張清都云行道之日置¶
威儀案杜廣成云絳囊盛之毎升壇監齋執¶
而行之有犯者授簡而罰之二者皆通張清¶
都曰夫惡逆之身犯莫大之罪猶使齋戒請¶
贖消散釁負尋齋之所修尊乎禮拜而況髙¶
尚之士但儀軌之失愚謂以禮拜代之亦在¶
乎通其拜數多少隨事輕重執事之官臨時¶<md:KR5b0211_HFL_033-012b>¶

詳判此陸簡寂之意也又三十六禁亦見太¶
極玄都律以香油書罰止三十條而云三十¶
六禁恐以主人當掃洒屋宇道士各齎巾褐¶
版履關白監齋及有犯威儀下座上座於事¶
有𧇊等合前後禁文爲三十六耳然外六條¶
雖有禁文而無香油之罰似不可作簡今張¶
清都云以竹木牙骨作簡三十六枚自髙功¶
以下并科禁各一一書之要是合六職簡爲¶
數也¶
　　　釋復鑪¶<md:KR5b0211_HFL_033-013a>¶
<pb:KR5b0211_SJB_033-090577c>
關啓事畢東向上香呪祝(出靈寳三籙簡/文威儀自然經)¶¶

无上黃籙大齋立成儀卷之三十三¶¶¶¶¶¶¶¶<md:KR5b0211_HFL_033-013b>¶¶¶¶¶¶¶¶¶¶¶



















