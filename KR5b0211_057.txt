# -*- mode: mandoku-view; -*-
#+DATE: 2015-08-29 00:13:02.743033
#+TITLE: 無上黃籙大齋立成儀
#+PROPERTY: DZID  DZ0508
#+PROPERTY: SOURCE  正統道藏，三家本，1988，9—378 五十七卷 洞玄部威儀類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5b0211_SJB_057-090726c>
#+PROPERTY: JUAN 57
#+PROPERTY: ID KR5b0211
<pb:KR5b0211_HFL_057-001a>¶
無上黄籙大齋立成儀卷之五十七食七¶
　　　附録修書本未¶
先君存齋先生諱叔輿字徳瞻舊字蕭諱姓¶
蔣氏自梁普通世居永嘉曽祖諱扶祖諱敦¶
贈中大夫父諱行簡朝議大夫知處州贈中¶
奉大夫紹熈壬子先君以郊恩補迪功郎揚¶
州户掾㑹計當耗斁息以清介聞中奉薨帥¶
道侯鞏深嗟惜其去徃臨安排岸丁孫令人¶
憂監仁和鹽場亭戸桀黠數敗事先君稱▲¶
出納一繩以法咸稱其廉平畏其威而懐其¶
<pb:KR5b0211_HFL_057-001b>¶
惠比三歳額溢倍蓰特恩轉承直郎爲岳州¶
軍節推乙亥旱蝗亘數路豫䟽畫荒政力賛¶
守推行之市無貴耀野無飢民鼎民有誣李¶
氏用人野祠者守籍其家寘諸極典獄具憲¶
忽自疑檄先君鞠之鈎擿故牘一訊得其情¶
悉平反之所全活者數十人淳熈末中奉鎮¶
鼎有恵政民懐之祠于梁山及先君審李氏¶
𡨚感泣者于路曰吾固知其爲蔣使君之子¶
也丞吉州永新不踰年舉賢陞知信州弋陽¶
縣縣綱壊久歳餉江淮軍月解淮東緫所樁¶
<pb:KR5b0211_HFL_057-002a>¶
積銀𩔖取嬴額外地墝瘠俗懻忮影寄詭挾¶
者連阡陌下户苦役産破者相踵先君躬按¶
版籍摘吏姦平易近民務通下情剖决滯訴¶
以蘇洗𡨚負填解積逋以少紓督趣鋤治強¶
梗以扶植良善士民條畫利病以告者立罷¶
行之僻墟寂墅緌紳稚耋聚談慨嘆詠歌徳¶
政者不絶徹于天朝社稷壇瀢蕪穢風雨師¶
寄他所悉更新之植以所宜木黌舍廥廪樓¶
館廢壊者葺理不倦費取諸經用之餘蓋前¶
政所貿名以自潤者非鞠死罪獄無宿囚惸¶
<pb:KR5b0211_HFL_057-002b>¶
獨嫠孺有以情訴率得直𨓍不留訟志在於¶
民絲髮不緌諸吏戴星出入亹亹忘勌竟以¶
憂勤得疾疾巳侵視官文書如故禺中猶囑¶
貳令母㢮縣綱夜漏上端坐而終時嘉定十¶
年正月二十六日也享年六十有二積階承¶
議郎以辛巳明堂恩賜五品服嗚呼痛哉先¶
君㓜頴悟明銳靈燭古今載籍博覽不倦一¶
二過目率成誦敬誠篤實語不妄發賦性冲¶
寅宇量寛和人與之交邈不見其喜愠之色¶
工唐律清苦雅淡自得其趣志不安於小成¶
<pb:KR5b0211_HFL_057-003a>¶
旁羅百氏天文地理運氣律▲倉抜俞方甘¶
星巫學靡不研頤深造而於混元道徳之㫖¶
尤所耽味慶元乙卯冲靖留君來括蒼先君¶
見之煙雨樓與論古齋法趣尚玄合遂定交¶
已未壬戍再訪冲靖竹宮極講究之冲靖嘉¶
嘆悉以平生得於荆蜀方士隱君子者授之¶
先君通其變而施行焉毎試輙驗緩急叩請¶
悉無拒祛怪拯危靈異響答初冲靖謂先君¶
曰以三洞真經爲道本以十方懴謝爲真誠¶
精思九朝宻投三簡齋法如是而巳譎詭幻¶
<pb:KR5b0211_HFL_057-003b>¶
怪迷誤眩惑非也又曰度人無量萬道之宗¶
泰定田君居實所傳止於度死消天災鎮帝¶
王禳毒害所以度天人者缺如也盍詮考經¶
法且増益田君所未備不亦善乎先君深惟¶
師訓竊病時俗逐流忘返徇華滅質剽切緒¶
餘工習聲音以爲恱依託罔象附㑹影響以¶
爲神波流風動邪說厖亂於是比次舊聞根¶
極原起官遊所歴竒書妙藴瓊章藥笈披閱¶
殆遍螢䆫寒熖不倦抄述辭語之鄙淺者釐¶
而正之作用之舛訛者辨而折之旨訣之異¶
<pb:KR5b0211_HFL_057-004a>¶
同者整齊之使歸一節目之殽亂者刪合之¶
使復正爲黄籙齋儀三十六卷自然齋儀一¶
十五卷度人修齋行香誦經儀二十四卷緫¶
之曰靈寳玉檢合七十五卷始於嘉泰壬戍¶
成於嘉定癸未上下二十年其扶翊大教用¶
心勤苦如此朱遂林堯夫陳自誠趙希㞤之¶
徒嗣其法將易簀謂焈焱等曰死生命也富¶
貴天也吾書幸垂成而大期忽屇我若死汝¶
等當歸吾書于宗壇庶齋法或自是流暢幽¶
明蒙頼則吾志願畢矣士之立身惟母友不¶
<pb:KR5b0211_HFL_057-004b>¶
如巳者而巳言訖瞑目而逝既定容體如生¶
嗚呼天乎痛哉處死生之際而不亂蓋先君¶
之有得於道徳玄元之宗指者深矣焈等街¶
哀茹苦敬遵治命再四校覆謹以遺書緘藏¶
名山且附録其歷官大節纂述之本末於後¶
以俾後人有考云嘉定癸未七月不孝孤焈¶
法名冲素焱法名冲一等泣血謹識¶
　　　宋冲靖先生留君傳¶
　　　　華文閣學士通奉大夫提舉江州¶
　　　　太平興國宮奉化郡開國侯食邑¶
<pb:KR5b0211_HFL_057-005a>¶
　　　　一千四百戸食實封一伯戸髙文¶
　　　　虎譔幷書¶
冲靖先生名用光字道輝姓留氏其始河洛¶
人也六世祖仕唐官銀青光禄大夫五代時¶
徙家泉之晉江宋興削平四方五世祖挾雋¶
才西游江淮間過上饒郡樂貴谿雲峯山遂¶
結廬父發清修特立有古君子風偕其室詹¶
氏拜籙龍虎山夜夢漢天師授以丹曰服是¶
當有子而僊遂娠先生既誕秀異渾古端慤¶
自持少解悟玄學受法于上清正一宮道士¶
<pb:KR5b0211_HFL_057-005b>¶
蔡元乆元久宣和間太素大夫凝神殿校籍¶
王道堅三世孫也既入道抗志精堅守一淵¶
確探𧷤索隱窮歷險艱凡金簡玉字瓊篆琅¶
函之目十洞要訣三皇内文能盡究旨歸别¶
條緒焉諸法書䨾一不練專以玉府五雷法¶
正一法爲宗主宻行元錬垂三十年孝宗皇¶
帝崇至化玩希夷懐柔九僊用毗大政三衢¶
歳大旱郡太守沈侯作礪聞其善召風雷擇¶
佳寮持禮屈致既至大書篆簡麾將吏呼叱¶
鬼神奔走河嶽之勢肅如也郡縣吏農父老¶
<pb:KR5b0211_HFL_057-006a>¶
且嗟且愕即日天大雨四境𩃎渥守以上聞¶
行在旱上覽奏大恱召赴闕舍太一宮趣致¶
雨蕆法如初又刋鐵劵驅龍師有頃雨迅怒¶
如霔西湖漕河涸不舟者立盈上遣内璫嘉¶
論令以龍歸須㬰雲解駇日穿漏上嘉甚延¶
見選徳殿褒勞甚渥錫牙簡金綵授右街道¶
録居髙士齋請歸故山後一年遣使趣召途¶
中值雨顧使者曰某之禱久矣天其孰分疆¶
理乎甫至闕雨隨車來上曰信乎其行業清¶
髙精誠感格矣御奎翰賜以八字既拜賜遜¶
<pb:KR5b0211_HFL_057-006b>¶
且謝曰聖徳動天雨且不違臣誠愚戇何力¶
有焉冬不雪受詔舉法告于山川百神曉雪¶
平尺上益神之徳壽宮劉貴妃薨宮中修黄¶
籙夜有影響如見李夫人者召對便殿咨以¶
鬼神之事對曰一隂一陽之謂道鬼神者隂¶
陽不測之謂也聚成形散爲炁道家聚炁復¶
神之法鬼神之情狀可窺矣上以爲然且曰¶
法中有正一旨要文該義奥盍訓詁之書奏¶
御詔鏤傳未幾又告歸拜主管教門公事龍¶
虎山上清正一宮管轄光宗受禪偶違豫壽¶
<pb:KR5b0211_HFL_057-007a>¶
皇有憂色命以法枝禳俄現巨神被髮横劒¶
殿下左右驚視帝躬清安兩宮相賀賜號冲¶
靖先生固辭上即位祈雪夜拜緑章星斗猶¶
離離曉以賀雪奏上竒之陞左街道録擢太¶
一宮都監壬戍歳旱上諉以雨方登壇場行¶
雨法雨聲怱如江海音上曰留君雨師也賜¶
宸翰牙簡明年又閔雨對内殿曰臣草菅細¶
微年年籲天¶
上帝有譴罪在不赦黄冠祭酒(臣)何敢專尸¶
焉上曰爲朕請命帝實汝嘉母辭時即得雨¶
<pb:KR5b0211_HFL_057-007b>¶
郊祀禮成謁謝太一宫遷左右街道録一日¶
忽曰生有涯知無涯以有涯隨無涯殆巳士¶
不委身霄嶺滅景雲林留連京師動煩世主¶
吾其過歟力丐歸既歸詔趣來者數四以病¶
辭歳旦日謁帝真與宮中士㑹拜笑且訣有¶
問者曰何之對曰遊乎無何有之郷矣又問¶
曰其朝白玉京歟燕蓬萊島歟對曰一念倐¶
萌是曰妄想達人大觀孰來孰徃入室端坐¶
而化閲七日顔色如生真所謂尸解者乎遺¶
表聞上嗟悼降御香賜賻禮給宣葬自居竹¶
<pb:KR5b0211_HFL_057-008a>¶
宮時王侯諸公貴人家延見盡禮建齋露禱¶
問道受法者皆傾誠竭力人人得其歡以符¶
水濟人危阨無告者戸外屨如織夜繼日書¶
篆與人無倦意不給鬻餌者資之齋醮科率¶
沟舊文毎曰人以情扣帝閽豈無辭逹焉自¶
爲製譔人所不能言者曲折宣揚之章詞表¶
䟽牒檄戒誓之文累數百紙無一差江浙間¶
建黄籙大齋㑹者萬計肹蠁感應登載充冊¶
一日壽康皇后殿召設大醮爲星帝千有二¶
百各陳幣巨當監護者曰先生富矣笑不荅¶
<pb:KR5b0211_HFL_057-008b>¶
禮既盡裒星幣同楮錢燎之推賜金新正一¶
宫中殿藏數十楹輪奂甲江南又鈔諸部經¶
内之藏荒臺圯觀壊橋隳路多所𥙷治恵乏¶
周急尤切切若楊氏蘇於燼火翟氏伸於銓¶
庭拯王益於覆舟全鄭保於非命人尤稱之¶
子思氏言至誠能盡其性至于能盡人之性¶
能盡物之性孟子言自可欲之善至于不可¶
知之神觀諸業尚冲宻勤毖幽深理心事天¶
所保惟嗇道接靈鬼仁涵死生功聞紫清名¶
在玉籍其心主乎誠其用幾乎神未易以道¶
<pb:KR5b0211_HFL_057-009a>¶
家者流窺得法者郭友諒之流十餘人¶
賛曰漢文帝召見賈生宣室夜問鬼神之事¶
則鬼神尚矣孝宗聦明英叡非帝可及便殿¶
所咨猶拳拳乎兹挺挺哉留君能以正對夫¶
以三靈和同則動天地順雨暘不難於力天¶
所不能神其用者人成之人所不能極其摯¶
者鬼神與之迄以美利利乎民是與訪崆峒¶
永蓬萊者異矣嗚呼孝宗仁矣夫¶
¶
¶
<pb:KR5b0211_HFL_057-009b>¶
無上黄籙大齋立成儀卷之五十七¶
¶
¶
¶
¶
¶
¶
¶
¶
¶
¶
¶
