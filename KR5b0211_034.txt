# -*- mode: mandoku-view -*-
#+TITLE: 無上黃籙大齋立成儀
#+DATE: 2015-08-29 00:14:05
#+PROPERTY:  LASTPB <PB KR5b0211_SJB_057-090726c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5b0211_HFL_033-013b>
#+PROPERTY: JUAN 34
<md:KR5b0211_HFL_034-001a>¶<pb:KR5b0211_SJB_034-090578a>
无上黄籙大齋立成儀卷之三十四白四¶
　　　　三洞法師沖靖先生留用光傳授¶
　　　　太上執法仙士蔣叔輿撰集¶
　齋法修用門¶
　　　釋出官啓事¶
張萬福天師曰凡傳言驛行皆憑神道庶得¶
感通所言神道仙官吏兵是也仙官吏兵須¶
是師受即仙靈治籙三部八景三十二天玉¶
童玉女五帝直符直事等是也道士身有此¶
仙官始得預齋請空輸屈折罔冐真靈貽其¶<md:KR5b0211_HFL_034-001b>¶

罪考謹之發鑪畢衆官長跪法師叩齒二十¶
四通出吏兵上啓畢各叩齒三通咽液三過¶
　右出靈寳太極敷齋威儀經仙公曰此謂¶
　初齋啓事儀日夕六時燒香惟向香鑪呪¶
　耳便禮拜也張清都曰建齋止出一官至¶
　齋訖言功不復出吏兵也¶
　　　釋上啓願念¶
正齋上啓聖位及後語出靈寳盟真科乃飛¶
天神人所說三上香願念文出下元黃籙簡¶
文靈仙品今故燒香自歸依師尊大聖衆至¶<md:KR5b0211_HFL_034-002a>¶
<pb:KR5b0211_SJB_034-090578b>
與道合真等語凡齋科三上香原念之文皆¶
然而今科上啓後亦云與道合眞蓋以黄籙¶
簡文經中所載三捻香願念之前亦有此文¶
不敢改易經語張清都科亦因之恐後學不¶
知其故咯爲釋出¶
　　　釋二十方懴¶
隨方依科懴謝日宫東北方月宫中嶽西南¶
方星宫水府經法北方四嶽各隨本方¶
　右二十方懴文爲㧞度罪根威儀出靈寳¶
　下元黄籙簡文靈仙品¶<md:KR5b0211_HFL_034-002b>¶

　　　釋各思九色圓象咽液命魔(鬼功立/鬼門之)¶
　　　(上都講立天門之/上衆官次都講立)¶
先叩齒三通咽液三過心存曰月在巳面上¶
從鼻孔入洞房金華宫(兩眉間却入辟方一/寸曰明堂宫二寸曰)¶
(洞房宫三寸曰丹田宫明堂之北洞房之南/向上辟方一寸曰金華宫日從鼻左孔入月)¶
(從鼻右/孔入)光明出項後煥然作九色圓象薄入¶
玉枕徹照十方隨我繞經而行之矣又叩齒¶
三通嚥液三過(右出太上/玉經隱注)¶
　　　宻呪并釋(杜廣成先生曰此宻呪不/得令耳聞違之有咎貴誠)¶
　　　(之謹/之)¶<md:KR5b0211_HFL_034-003a>¶
<pb:KR5b0211_SJB_034-090578c>
黄中策炁斬祅宗宻制強精斷邪翁太上有¶
命太上房急召北帝詣玉宫受承威令宣魔¶
王五炁蓊鬱與命衝祕藏玉文方就隆三天¶
運明六天運終賢者哉¶
　右出靈寳五符人鳥經洞真八道命籍存¶
　思之法與此不同并附見于後可兼用之¶
　禮方竟還東向思神閉目叩齒五嚥液五¶
　存五神備在身中五符煥明内外五方羣¶
　魔奔走逺迸來侍衞者嚴裝羅列在眞官¶
　後良久咽液三叩齒三誦人鳥山經呪曰¶<md:KR5b0211_HFL_034-003b>¶

　黃中䇿炁¶
張萬福天師曰天尊未說經之前諸天三界¶
應王五帝大魔皆爲萬神之尊總領鬼兵逰¶
觀太空自號赫奕與天齊功行威縱毒病苦¶
萬人男女禱祝煞害鼓舞以敬畏之天尊說¶
經之後百魔伏化而神公受命普掃不祥魔¶
無干犯鬼無妖精衆魔既伏天尊聖化便爲¶
諸天上聖妙行眞人䇿駕前驅掃塵啓路所¶
以衆聖將欲逰天先命諸魔前驅䇿駕也經¶
云魔王敬受事故能朝諸天是也所以歩虚¶<md:KR5b0211_HFL_034-004a>¶
<pb:KR5b0211_SJB_034-090579a>
先當存思命魔¶
　右三朝命魔張清都所言盡矣趙道升修¶
　黃籙儀認爲内事止於午朝命魔蓋本政¶
　和金籙此是其所見錯處非經旨也¶
　　　釋歩虚旋繞¶
張萬福天師曰玄都玉京山上冠八方即太¶
上無極虚皇大道君之所治也髙仙之玄都¶
焉諸天大聖髙仙真人各各持齋奉法宗太¶
上虚皇於此矣凡遇齋日並乗飛龍八景雲¶
輿大會太上玄都玉京燒自然旃檀返生靈¶<md:KR5b0211_HFL_034-004b>¶

香飛仙散花旋繞七寳臺三帀行誦空洞歌¶
章也其時八風楊旛香花交散流煙蓊鬱太¶
上稱善又飛天之神常乗碧霞之輦遊於玉¶
隆之天一日三時引天中衆聖上朝七寳之¶
宫七寳之臺七寳玉宫皆元始天尊所居諸¶
天衆聖朝時皆旋行誦歌洞章即升玄歩虚¶
章或旋空歌章大梵無量洞章之流也宻呪¶
畢都講唱歩虚旋繞以次左行繞經三周其¶
第一首但平立面經像作第二首即旋行至¶
第十首須各復位竟之毎稱善各回身向中¶<md:KR5b0211_HFL_034-005a>¶
<pb:KR5b0211_SJB_034-090579b>
散花禮一拜法十方朝玄都也¶
　右按上元金籙簡文眞仙品曰㧞度生死¶
　建齋威儀禮十方畢次一時左轉繞香燈¶
　三周師誦歩虚之章弟子都門讃祝三周¶
　如玄臺法尊卑相次安徐雅歩調聲正氣¶
　誦詠空洞之章勿得顧盻意念不專遲速¶
　越錯更相進却要量壇席廣狹爲則如壇¶
　席狹處第二第五第八首旋繞散花餘面¶
　經像作可也¶
　　　歩虚空洞之章十首(并釋)¶<md:KR5b0211_HFL_034-005b>¶

稽首禮太上燒香歸虚無流明隨我廻¶
法輪亦三周玄願四大興靈慶及王侯¶
七祖生天堂煌煌䊮景敷嘯歌觀太漠¶
天樂適我娯齊馨無上德下仙不與儔¶
妙想朗玄覺詵詵廵虚遊¶
旋行躡雲綱乗虚歩玄紀吟詠帝一尊¶
百關自調理俯命八海童仰携髙仙子¶
諸天散香花蕭然靈風起宿願定命根¶
故致標髙擬歡樂太上前萬劫猶未始¶
嵯峨玄都山十方宗皇一迢迢天寳臺¶<md:KR5b0211_HFL_034-006a>¶
<pb:KR5b0211_SJB_034-090579c>
光明爓流日煒燁五林華倩燦曜朱實¶
常念飡玄精煉液固形質金光散紫微¶
窈窕大乗逸¶
俯仰存太上華景秀丹田左顧提鬱儀¶
右盻携結璘六度冠梵行道德隨日新¶
宿命積福應聞經若至親天挺超世才¶
樂誦希微篇冲虚太和氣吐納流霞津¶
胎息靜百關寥寥究三便泥丸洞明景¶
遂成金華仙魔王敬受事故能朝諸天¶
皆從齋戒起累功結宿縁飛行淩太虚¶<md:KR5b0211_HFL_034-006b>¶

提携髙上仙¶
控㘘適十方旋憇玄景阿仰觀劫刃臺¶
俯盻紫雲羅逍遥太上京相與坐蓮花¶
積學爲眞人恬然榮衞和永享無期壽¶
萬春奚足多¶
大道師玄寂升仙友無英公子度靈符¶
太一捧𣶈章舍利耀金姿龍駕歘來迎¶
天尊盻雲轝飄飄乗虚翔香華若飛雪¶
紛靄茂玄梁¶
頭腦禮金闕携手遨玉京騫樹圓景園¶<md:KR5b0211_HFL_034-007a>¶
<pb:KR5b0211_SJB_034-090580a>
煥爛七寳林天獸三百名獅子巨萬尋¶
飛龍蹲躅鳴神鳳應節吟靈風扇竒花¶
清香散人襟自無髙仙才焉能耽此心¶
嚴我九龍駕乗虚以逍遥八天如指掌¶
六合何足遼衆仙誦洞玄太上唱清謡¶
香花隨風散玉音成紫霄五苦一時迸¶
八難順經寥妙哉靈寳囿興此大法橋¶
天眞帝一宫藹藹冠曜靈流煥法輪觸¶
旋空入無形虚皇拊雲璈衆眞誦洞經¶
髙仙凛乎讃彌劫保利貞¶<md:KR5b0211_HFL_034-007b>¶

至眞無所待時或轡飛龍長齋㑹玄都¶
鳴玉扣瓊鍾十華諸仙集紫煙結成宫¶
寳蓋羅太上眞人杷芙蓉散花陳我願¶
握節徴魔王法鼓㑹羣仙靈唱靡不同¶
無可無不可思與希微通¶
　右出靈寳五京山歩虚經毎一首終各稱¶
　善一拜¶
　　　釋重稱法位大謝¶
衆各重稱所受法位髙功北向大謝衆官人¶
各長跪(留冲靖/止束向)¶<md:KR5b0211_HFL_034-008a>¶
<pb:KR5b0211_SJB_034-090580b>
　右大謝懴罪之文出黄籙簡文經及靈寳¶
　太極敷齋威儀經¶
　　　十念¶
一念爲道四大合德某家七祖父母免脫憂¶
苦上升天堂衣食自然¶
二念帝王國主道化興崇庠序濟濟皇化恢¶
弘威儀翼翼普天所瞻民稱太平戎夷賔服¶
妖惡日滅賢聖日生¶
三念法師功德大建教化明達俱獲飛仙¶
四念同志學人早得仙道更相開度¶<md:KR5b0211_HFL_034-008b>¶

五念九親和穆好尚仁義貴道賤財行爲物¶
範¶
六念損已布施道士及飢寒之者天下人民¶
各得其所¶
七念蠕動蚑行一切衆生咸蒙成就¶
八念赦貰某家門前世生死罪對立功補過¶
九念某家門興盛宗廟有人世生賢才¶
十念尊受師經不敢中急平等一心廣度一¶
切克獲上仙白日升天拜見太上永成眞人¶
服五色雲衣與道合同(一作雲車羽/駕與道合同)¶<md:KR5b0211_HFL_034-009a>¶
<pb:KR5b0211_SJB_034-090580c>
　　　十二願(并釋)¶
一願大道淡泊虚無安閑空寂澄清自居廣¶
開法門教導頑夫皆蒙慧解精苦是修預以¶
同學普得升虚與天相保長存無憂一切衆¶
生咸同寧休¶
二願諸天結氣澄清髙虚廣覆保眞固靈氣¶
候調節四運和平國安民豐普天閑寜廣濟¶
一切惠逮有生保劫長存億億不傾¶
三願地土廣載無窮安平不䧟海淪不崩保¶
鎭寧國兆民興崇飬生安死惠周十方禾稼¶<md:KR5b0211_HFL_034-009b>¶

種植滋生日豐含德厚載萬願咸從¶
四願日月二景髙明無有勃食𧇊縮安清光¶
照諸天洞消暗㝠保固劫運世祚和平普加¶
潤惠澤灑衆生¶
五願星辰與日月齊光轉燭照耀映朗十方¶
各安其位經緯直行保鎮安國無有災殃四¶
海寜一普天興昌¶
六願四時隨節推遷景氣調和無有災患疫¶
毒消滅普天平安五穀豐熟國富民懽¶
士願浮雲結氣聚煙飛空髙澄䕃覆玄玄隱¶<md:KR5b0211_HFL_034-010a>¶
<pb:KR5b0211_SJB_034-090581a>
則無爲散則彌天神仙同居結友衆眞惠流¶
一切興國愛民普濟羣生人同劫年¶
八願風雨流灑無窮普加施泄受其發揚萬¶
物滋生國儲民豐¶
九願五嶽各安其方巍巍包藏長爲仙宫安¶
鎮國祚保天無終護度一切莫不仰宗¶
十願江海蕩蕩無極含客恢廓無細不殖淵¶
澳柔惠潤加喘息天人獲慶年同劫石¶
十一願帝王國主曰昌四海安穆兵革不揚¶
天人歌唱吉應來祥敷教濟濟威化洋洋兆¶<md:KR5b0211_HFL_034-010b>¶

庶稱慶長樂未夬¶
十二願蝖飛蠕動巳生未生咸蒙安全普得¶
生成皆見元氣受陽之形草木果林經冬不¶
零一切濟度靡不鮮榮(右出靈寳眞/文要解經)¶
　　　回向誦¶
向來禮懴功德(轉經作轉念功/德隨冝改換)上資家國下¶
及存亡同頼齋功轉經作勝因成無上道¶
　　　小啓謝過宻呪(每日登齋出壇於/玄師前宻祝之)¶
臣等令奉爲某官某乙登齋升壇行道切恐¶
進止犯科不合儀格爲四司所紏五帝所¶<md:KR5b0211_HFL_034-011a>¶
<pb:KR5b0211_SJB_034-090581b>
千愆萬罪乞垂赦免使功德成就啓奏感通¶
即仰荷玄中大法師三官五帝罔極之恩¶
　畢三禮¶
无上黄籙大齋立成儀卷之三十四¶¶¶¶¶¶¶<md:KR5b0211_HFL_034-011b>¶¶¶¶¶¶¶¶¶¶

















