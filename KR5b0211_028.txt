# -*- mode: mandoku-view -*-
#+TITLE: 無上黃籙大齋立成儀
#+DATE: 2015-08-29 00:14:05
#+PROPERTY:  LASTPB <PB KR5b0211_SJB_057-090726c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5b0211_HFL_027-022b>
#+PROPERTY: JUAN 28
<md:KR5b0211_HFL_028-001a>¶<pb:KR5b0211_SJB_028-090543a>
无上黃籙大齋立成儀卷之二十八竹八¶
　　　　太上執法仙士蔣叔輿修¶
　科儀門¶
　　靈寳大齋傳授戒符昇度亡靈儀(先令/齋家)¶
　　(别靈次當職道士祝白/起靈引旛至就戒所)¶
　　　道衆序立¶
　　　法師詣坐上香¶
　　　祝香¶
一炷道德香願徹三境路天尊大慈悲¶
宣演祕宻語拯拔諸亡靈法橋當早度¶<md:KR5b0211_HFL_028-001b>¶

普願九幽魂同離三塗苦¶
今日道場清淨大衆同運誠心奉爲齋官億¶
曽萬祖受度亡靈一心皈命䖍誠奉請¶
太上無極至眞大道玉京金闕三寳帝師十¶
極九霄諸天大聖日月星宿璇璣玉衡三元¶
四始四司五帝神郷幽嶽泉曲羅酆當界神¶
祇靈官典吏三界應感一切威靈願賜慈悲¶
俯垂降鑒證盟功德傳授戒符庶令九夜之¶
沉魂獲證三乗之眞果¶
　　　舉智慧頌第三¶<md:KR5b0211_HFL_028-002a>¶
<pb:KR5b0211_SJB_028-090543b>
　　　法師敷座¶
洞玄妙戒靈寳玉符上保國祚於升平下超¶
苦魂於浩劫威禁至重神力難思今對道前¶
依科傳授尚慮亡靈夙迷眞道受此輪廽先¶
當普宣法音開明王性俾今悟解得離𡨋途¶
謹按經云三界衆生本無流轉純一道炁初¶
無生滅覺曉聞知之性亦未甞分來無其始¶
去無其終溟涬大梵無内無外而一切有生¶
自從感形能知以來色相歸目聲相歸耳香¶
相歸鼻味相歸舌悟相歸心欲相歸體飢食¶<md:KR5b0211_HFL_028-002b>¶

渴飲寒衣熱袒陷於境累溺於根塵勞於嗜¶
好縛於執想日將月就惡根不消生死大輪¶
未嘗暫息或生天上或在人間墮地獄中受¶
一切苦幾經淪化未獲解脫不知大道勝縁¶
本於何處神炁精血始於何化性命生滅竟¶
從何來設爲天人夀億千萬不明道本不識¶
至眞劣爾長生復當退墮以是因故髙上眞¶
王流出清淨光明最上法寳興立大教普度¶
天人今爲宣揚所宜諦聽(擊静/一聲)昔我¶
元始天尊以一法身胎養道體而後溟涬成¶<md:KR5b0211_HFL_028-003a>¶
<pb:KR5b0211_SJB_028-090543c>
空空乆生有故諸生命忽爾自生生本無體¶
自空立象因象成形明識來居妄爲生想生¶
想立巳執妄爲我背悟爲明明爲暗對明暗¶
相持水火形見於是分爲五物假爲五形逓¶
相凌奪互爲流轉木爲仁愛火爲明察土爲¶
信厚金爲剛決水爲智數内化五形是爲五¶
藏著成五見總爲六根情境支連重疊爲對¶
遺失元始混洞赤文無上上眞一精妙道認¶
客爲主生情害性以知亂心結愛爲根結想¶
成業故有種種受生種種滅盡種種果報種¶<md:KR5b0211_HFL_028-003b>¶

種因縁種種天樂種種𡨋苦如是顚倒不自¶
覺知生死去來浩劫不息(擊靜/一聲)坐下四衆受¶
度亡靈試觀天地之内所有世界無極邊際¶
不可推量天左地右隨運南北如是運轉其¶
孰主張自非至神不能遷易神無方體見於¶
事物猶如人身中藴性命尸卧不動便如無¶
生若起行歩音聲語言方知神化性命潜隱¶
顯於動作諭於至神亦復如是神若不生何¶
有性命性命之名神之異號在人身中復是¶
何物作何體狀若認起居動作爲神則今死¶<md:KR5b0211_HFL_028-004a>¶
<pb:KR5b0211_SJB_028-090544a>
者應無神理而死亡之人出爲祟癘形見光¶
影或去世積年忽爾附著所見親舊論憶徃¶
事悉如平生端知此神長在不滅生神無生¶
滅亦無滅與道爲一肇於變化或處天堂或¶
入地獄苦樂二塗神無變攺假使上昇天堂¶
受無極樂或入地獄鑊湯火然萬劫長夜受¶
無極苦惟是受業識神罪魂尸魄受此業報¶
於汝元神有何榮悴是故當知太上元始中¶
黄正道分判天地制法君臣藴靈太虚神化¶
生育太空無相不見其情中有至神獨運神¶<md:KR5b0211_HFL_028-004b>¶

化神雖無間炁則萬塗起於升降分爲暗明¶
兩半旣成隂陽乃定隂陽合德遂立生根根¶
茂枝繁生子爲種逓相變化各不相知欲求¶
其知了不可得知即非道道離所知三界之¶
内一切有生未出隂陽不斷生死生生變易¶
極於自然以知求道去道彌逺觀此出生無¶
量變化皆從太空神炁生化靈妙而有試觀¶
汝身稟此元命從劫至劫舎身受身數不可¶
計生雖萬變而所以爲汝者未嘗遷也綿綿¶
若存自古及今其道不息故我教中令知空¶<md:KR5b0211_HFL_028-005a>¶
<pb:KR5b0211_SJB_028-090544b>
非頑空内陶神化生道不絶爲道根本以此¶
養生生無窮期以此處物物無盡相(擊靜/一聲)受¶
戒弟子於此妙義有此悟解即識道眞離業¶
根塵絶輪㢠道若未契此吾當爲汝授三皈¶
依說九眞戒以爲梯櫈用作津梁今用宣傳¶
所宜遵奉¶
　　　唱人各恭敬¶
宣告亡靈第一皈依¶
無上道寳十方上聖太上三尊億劫度人先¶
天演教慈悲廣救普濟群生玉相金容分形¶<md:KR5b0211_HFL_028-005b>¶

變化影隨響答善應無窮此世他生常當信¶
禮¶
　　　舉道寳頌¶
稽首皈依道大羅元始尊願以是道力¶
開度此亡魂(和)徃生神仙界¶
宣告亡靈第二皈依¶
無上經寳十方世界寳藏靈文玉字金書龍¶
章鳳篆三十六部萬八千篇指引沉迷超登¶
道岸消愆滅罪得道成其此世他生常當信¶
禮¶<md:KR5b0211_HFL_028-006a>¶
<pb:KR5b0211_SJB_028-090544c>
　　　舉經寳頌¶
稽首皈依經龍章鳳篆文願以是法力¶
解悟此亡魂和徃生神仙界¶
宣告亡靈第三皈依¶
無上師寳玄中上聖靈寳三師正一眞人三¶
天教主十方世界得道神仙傳法授經開度¶
群品是眞父母是大醫王此世他生常當信¶
禮¶
　　　舉師寳頌¶
稽首皈依師靈寳衆慈尊願以是神力¶<md:KR5b0211_HFL_028-006b>¶

拯拔此亡魂(和)徃生神仙界¶
亡靈等衆皈依¶
無上正眞三寳巳竟當爲宣說九眞妙戒消¶
釋衆苦遷昇九天應當一心諦聽諦受¶
　　　慈悲說戒天尊¶
第一戒者敬讓孝養父母¶
第二戒者克勤忠於君主¶
第三戒者不殺慈救衆生¶
第四戒者不淫正身處物¶
第五戒者不盜推義損已¶<md:KR5b0211_HFL_028-007a>¶
<pb:KR5b0211_SJB_028-090545a>
第六戒者不嗔兇怒淩人¶
第七戒者不詐諂賊害善¶
第八戒者不驕傲忽至眞¶
第九戒者不二奉戒專一¶
如上妙戒並是¶
元始天尊金口演說普爲一切滅諸惡根今¶
依玄科對聖傳授仗此九眞之力永辭五苦¶
之殃上昇朱宫超登紫府伏願侍經玉女護¶
戒靈童飛天神王巨天力士遍下十方無極¶
世界九幽地獄之中二十四曹三十六府當¶<md:KR5b0211_HFL_028-007b>¶

與亡過某削名黒簿滅罪隂關開長夜之泉¶
扃指無爲之道路九霄宫内常爲逰宴之方¶
八極天中依作逍遥之界所有金籙白簡玉¶
劵寳符恭對道前次第宣告¶
　　　告長生符(彩師存天門豁開祥光瑞/法眩耀心目玉京金闕三)¶
　　　(寳上帝御於寳座侍衛儼然上帝勑/命金童玉女捧符簡乗金光自大門)¶
　　　(降執簡叩齒三道依法念散形呪/取炁吹符訖然後宣告文訖封簡)¶
　　　度簡頌¶
　　　宣九天寳誥¶
　　　宣長生度命金籙¶<md:KR5b0211_HFL_028-008a>¶
<pb:KR5b0211_SJB_028-090545b>
　　　師祝曰¶
當願亡靈受持之後斷地逮役受錬更生永¶
度三塗五苦八難超淩三界逍遥上清(呪畢/結旛)¶
(上)¶
　　　宣昇天劵告文(宣畢法師分劵爲二/以右一半結旛脚以)¶
　　　(左一半封函如法/召當日功曹發去)¶
　　　發保舉狀(依法召十方飛天/神王存至發去)¶
　　　祝曰¶
伏聞長生大聖飛天神王契靈寳之内音承¶
元始之付囑天人同㑹當始青之上方山嶽¶<md:KR5b0211_HFL_028-008b>¶

吞煙值赤明之初劫傾光廻駕監眞度生願¶
賜慈悉同垂降鑒齎元始之符命赦北都之¶
罪魂俾亡靈某以時刻而昇遷咸計日而受¶
度不經地獄身有光明逍遥劫刃之臺永處¶
福堂之界某無任䖍禱之至¶
　　　依次第宣保舉狀¶
普告三界歷關諸天勑制地祇元始符命¶
(宣狀畢以金/錢一就焚化)¶
　　　師祝曰¶
伏請飛天神王飛天使者吏兵一如昔日始¶<md:KR5b0211_HFL_028-009a>¶
<pb:KR5b0211_SJB_028-090545c>
青天上浮黎法㑹之中不忘元始教戒之言¶
俯鑒齋主䖍誠之禱俾亡過某靈死魂受錬¶
仙化成人生身受度劫劫長存福留後裔慶¶
及家門一切有情同登道岸¶
　　　無量度人天尊¶
眞經妙戒玉劵寳符乃三洞之祕筌演九天¶
之勝範指迷超悟證道成眞尚慮無所依憑¶
有妨昇度今爲亡靈告盟衆聖出給牃文善¶
自齎持用爲身寳¶
　　　次宣功德牒(宣/畢)¶<md:KR5b0211_HFL_028-009b>¶

　　　祝曰¶
當願亡靈執牒爲據地司永消罪録隂府更¶
不拘留天上人間隨果超化¶
　　　舉北帝頌¶
向來傳授戒符種種功德並巳周圓伏願亡¶
靈受持之後書名紫䇿度品朱宫佩寳誥以¶
朝眞禮虚皇而受記超神仙果達快樂郷以¶
今再爲亡靈斬滅三尸飛度五户庶得形神¶
俱妙與道合眞昇度有期各宜珍重¶
　　　法師行持召神¶<md:KR5b0211_HFL_028-010a>¶
<pb:KR5b0211_SJB_028-090546a>
謹召玊清靈寳赫奕仙曹落滅地獄惡道靈¶
官落滅下鬼惡道靈官落滅畜生惡道靈官¶
飛度色累户靈官飛度愛累户靈官飛度貪¶
累户靈官飛度情累户靈官飛度欲累户靈¶
官請詣道前祗承符命奉爲亡靈某魂一依¶
太眞之科斬絶尸根俾三惡之消滅飛度業¶
累獲五道之開通度越風刀超昇天府解形¶
遂變流景上清元始玉符謹當宣告¶
　　　宣三塗五苦符命告文(每宣一符畢/即以錢紙焚)¶
　　　(符於/▲下)¶<md:KR5b0211_HFL_028-010b>¶

惡根斷絶免五道之飄沉苦累蠲消超六塵¶
之清淨魔王監舉無拘天門再請仙童同加¶
引導¶
　　　請五方童子¶
奉請東方青靈啓道童子手執青蓮花接引¶
此亡靈(和)徃生神仙界¶
奉請南方丹靈啓道童子手執紅蓮花接引¶
此亡靈(和)徃生神仙界¶
奉請中央元靈啓道童子手執黄蓮花接引¶
此亡靈(和)徃生神仙界¶<md:KR5b0211_HFL_028-011a>¶
<pb:KR5b0211_SJB_028-090546b>
奉請西方皓靈啓道童子手執白蓮花接引¶
此亡靈(和)徃生神仙界¶
奉請北方玄靈啓道童子手執碧蓮花接引¶
此亡靈(和)徃生神仙界¶
十極神郷旣疾除於罪簿五靈童子將不滯¶
於仙逰逍遥碧落之天宴息清華之舘親朝¶
元始歌謡洞章不墮輪廻永遵玄妙所宜恭¶
肅祗謝¶
天恩稽首歸依無極大道¶
　　　逍遥快樂天尊(引靈至大道前法/師引亡靈同謝恩)¶<md:KR5b0211_HFL_028-011b>¶

有生苦相受報輪廻上聖恩光垂慈方便著¶
威儀俯仰之格拯幽夜沉𡨋之魂亡過某靈¶
因建齋功獲叅壇陛聞經聽法滌罪除愆巳¶
濯質於黄華復錬形於流火傳符授戒受化¶
更生仰勤真馭之下臨克俾死魂之受度天¶
地大德孰報罔極之恩螻蟻微誠當識謝生¶
之所亡靈某等仰謝¶
天恩稽首再拜¶
　　　舉靈書引魂至焚燎所¶
　　　法師回向謝過¶<md:KR5b0211_HFL_028-012a>¶
<pb:KR5b0211_SJB_028-090546c>
(臣)肅建瑶壇宣行寳範仰祈真造開濟亡魂¶
以今度品功圓生尸事畢懼不明於科典及¶
有犯於威儀考對三官書愆九府敢希恩祐¶
俯賜赦原雲車旋返於瓊都羽盖復升於絳¶
闕馳心清漢注想層霄更乞洪私益施妙廕¶
萬方清晏大道興行一切含靈咸登妙果(臣)¶
無任瞻望聖眞謝罪乞恩之至¶
　　　法師三禮出至焚燎所行持召金龍¶
　　　驛吏讀關子發長生符¶
　　　法橋大度天尊(引魂/度橋)¶<md:KR5b0211_HFL_028-012b>¶

　　　宣升度法橋呪¶
天尊智慧大道慈恩九光陽炁變化曲虹¶
長蜺千丈金碧萬重下入開光上登朱陵¶
法橋濟度普度無窮平地昇霄逕赴天門¶
各嚴形儀歩穚登空攺洗舊志永劫無終¶
　　　送靈(舉三清樂焚化符/簡經旛𡨋財等)¶
　　　舉焚簡頌(行超度法/師默呪曰)¶
魂神澄正萬炁長存不經苦惱身有光明¶
功滿德就逍遥上清(呪畢再默/念化生呪)¶
興生獨隷可韓聚魂功都聚魂¶<md:KR5b0211_HFL_028-013a>¶
<pb:KR5b0211_SJB_028-090547a>
急急如上帝勑¶
　　　黙誦化牒呪¶
火鈴炎熾上下八方萬神侍衛永斷不祥¶
急急如丹天火鈴律令(存火鈴滿地烜赫如/日巨獄天地受度靈)¶
(魂乗金光/昇天而去)¶
　　　宣普度薦魂呪¶
靈寳功德無量度人元始符命釋赦罪根¶
長生回尸九鍊生形妙戒防非三界超淩¶
隨劫輪轉逍遥上清功圓果滿上朝帝君¶
福流後裔慶及家門好去好去無忘道恩¶<md:KR5b0211_HFL_028-013b>¶

　　　寳華圓滿天尊¶
上來開度無量功德並巳周圓仰慿淨衆爲¶
上因縁念大聖元始天尊太上大道君太上¶
老君太一救苦天尊十方救苦天尊九幽拔¶
罪天尊朱陵度命天尊法橋大度天尊火鍊¶
丹界天尊金闕化身天尊轉輪聖王天尊隨¶
願徃生天尊逍遥快樂天尊大慈大悲救苦¶
真人大慈大悲大慧真人大慈大悲拔罪真¶
人大慈大悲拔度真人不可思議功德¶
奉爲齋官功圓德就集福消災念紫清降福¶<md:KR5b0211_HFL_028-014a>¶
<pb:KR5b0211_SJB_028-090547b>
天尊消災解厄天尊延壽益筭天尊福生無¶
量天尊八卦護身天尊九宫捍厄天尊寳華¶
圓滿天尊不可思議功德¶
　右世科度靈有斬三尸度五苦門儀盖本¶
　上清洞眞部元始譜録太真玉訣云夫學¶
　上法宜遣諸欲落滅惡根道自然降仙自¶
　然成當篆變景流光玉文依文施用(即度/三塗)¶
　(五苦/符是)上尸符青書玄素中尸符黃書白素¶
　下尸符白書白素色累門符墨書白素愛¶
　累門白書白素貪累門赤書白素華競門¶<md:KR5b0211_HFL_028-014b>¶

　青書白素身累門黃書白素其斬上尸符¶
　弟子著頭上中尸心中下尸及五苦符並¶
　著兩足於三惡門下北向衘刀請一杯清¶
　水以面臨水上師於弟子後叩齒九通而¶
　呪之即世科上尸青慾中尸彭質下尸彭¶
　矯三呪是也毎度一門師取所衘刀以繞¶
　弟子頭結九過取所卷玉符埋於門下以¶
　水灌之而去五苦門一同本經無呪今宗¶
　壇受上清寳籙則爲之太上符法雖云神¶
　化無方濟生亦可度死然斬三尸呪用於¶<md:KR5b0211_HFL_028-015a>¶
<pb:KR5b0211_SJB_028-090547c>
　亡者其間未免有窒礙處而科文又極其¶
　鄙俗今刪去所是落滅三惡飛度五户靈¶
　官自屬玉清靈寳大法隨訣召降若今宣¶
　通符命開度亡魂則於理爲可行又世科¶
　五苦獄名亦與經文不合徃徃因三塗五¶
　苦經云刀山劒樹銅柱鑊湯摙汲溟波是¶
　名五苦遷就入科也然三惡五道門及流¶
　景玉符旣出太真玉訣要當悉依經文施¶
　行方爲盡善五苦輪燈亦同¶
无上黃籙大齋立成儀卷之二十八¶<md:KR5b0211_HFL_028-015b>¶¶¶¶¶¶¶¶¶¶¶












