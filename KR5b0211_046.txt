# -*- mode: mandoku-view; -*-
#+DATE: 2015-08-29 00:13:02.450744
#+TITLE: 無上黃籙大齋立成儀
#+PROPERTY: DZID  DZ0508
#+PROPERTY: SOURCE  正統道藏，三家本，1988，9—378 五十七卷 洞玄部威儀類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5b0211_SJB_046-090642a>
#+PROPERTY: JUAN 46
#+PROPERTY: ID KR5b0211
<pb:KR5b0211_HFL_046-001a>¶
无上黄籙大齋立成儀卷之四十六駒六¶
　　　　　　太上執法仙士蔣叔輿編集¶
　白語次第門¶
　　　初受投詞祝文(齋主賫狀并法信投/壇拝請法師法師受)¶
　　　(請訖即引齋主詣大道前再拜上香/執狀自述修齋意訖次再拜側立以)¶
　　　(投狀授法師師受狀置簡/上取信香𤑔以上奏云)¶
具法位(臣)某謹焚香奏啓¶
玉清上帝元始天尊上清大帝靈寳天尊太¶
清大帝道德天尊昊天玉皇上帝紫微天皇¶
大帝紫微北極大帝太微南極長生大帝東¶
<pb:KR5b0211_HFL_046-001b>¶
極太乙救苦天尊十方靈寳天尊五老上帝¶
三十二天帝君靈寳經籍度師眞君玄中教¶
主上清靈寳聖師眞君三天法主正一靜應¶
眞君三元天地水官帝君北隂酆都玄天大¶
帝五嶽聖帝水府扶桑大帝法籙治職靈官¶
將吏虚空監察應感威靈悉伩眞香普同供¶
養香乃玉華散景九氣凝煙香雲宻羅逕衝¶
九天侍香金童傳言玉女上聞帝前令臣啓¶
奏咸乞如言今據某郷貫(讀至齋主投狀/云醮用物儀)具¶
詞投臣乞爲修奉伏念臣幸因宿慶叨佩靈¶
<pb:KR5b0211_HFL_046-002a>¶
章職在宣揚理難抑絶謹當擇日建立靈壇¶
依式告盟宣行齋事伏乞天恩昭監聖造證¶
盟俾弟子某障難不生齋功克就先亡受度¶
幽顯蒙休臣無任瞻天禱聖激切屏管之至¶
謹啓以聞¶
　　　請牒文(檄文以泰玄都/省爲額者周之)¶
具法位姓某上啓¶
三天大聖都天大法主天師正一靜應眞君¶
伏以人炁中流受化者資於不化天眞下降¶
無爲而入於有爲故三籙之明料開九泉之¶
<pb:KR5b0211_HFL_046-002b>¶
生路凡伸修奉合具敷陳今據具官某追薦¶
某靈乞就某處開建¶
无上黄籙大齋滿散修設謝恩清醮若干分¶
位仰慿道力普濟幽㝠以今請命諸天告盟¶
三界恭依元範開建靈壇伏念某性質凡微¶
形神穢濁慮莫期於通感致有玷於齋功恭¶
請師尊主盟法事凡書檄命悉假徽稱所冀¶
三界萬靈恭承號召十方大聖洞逹聦聞仰¶
瀆髙明乞垂賜可某無任祈聖俟恩之至¶
　　　關發文(法師存變歩罡飛神黙奉/關召諸司將吏自如本科)¶
<pb:KR5b0211_HFL_046-003a>¶
　　　次法事洒淨¶
焚香供養某甲子年年直功曹使者某甲子¶
月月直功曹使者某甲子日日直功曹使者¶
某甲子時時直功曹使者上界直符使者中¶
界直符使者下界直符使者法籙治職眞仙¶
將吏靈官玉女上奏功曹里社城隍監察土¶
地承受應感一切威靈伏以大道無私惟誠¶
可格至神如在有感斯通爰伸請召之儀冀¶
諒精䖍之𢢽以今奉爲具官某追薦某靈乞¶
就某處修奉无上黄籙大齋今將依科崇建¶
<pb:KR5b0211_HFL_046-003b>¶
如律關盟匪仗神功無由傳逹用修菲供肅¶
迓神光稽首皈依一心奉請¶
　　　請將吏符使四直土地¶
一元布化萬範開張三界分司百靈受職眞¶
官將吏符使功曹里社神祇承受土地既符¶
所請來赴法筵願監精誠受歆獻禮¶
　　　初獻¶
大梵之天上無色景重隂之府下極風輪念¶
陟降之逈殊匪聲容之可接飛行無碍惟尔¶
有神三境十華八𡨋九壘體茲陳祝速爲通¶
<pb:KR5b0211_HFL_046-004a>¶
傳不顯威靈立符彰感用掦教法以副傾祈¶
　　　亞獻¶
蘋繄之薦在物雖微齋戒所將於誠爲至敬¶
慿淨供以啓丹𠂻請遵禀於元科爲通傳於¶
檄命乗風馭炁倒景升避上窮非想之天下¶
極綱維之境邀迎眞馭降格壇塲全頼神庥¶
圓成齋事¶
　　　終獻¶
洞章聲闋薦獻禮周曲延竚於威靈祈奏聞¶
於詞悃謹慿文翰以達信誠具載公文敬當¶
<pb:KR5b0211_HFL_046-004b>¶
宣示¶
　　　讀關牒焚燎如儀¶
　　　進章啓正一祖師文¶
具法位某謹上啓¶
祖師三天大法師正一静應眞君正一女師¶
眞人正一嗣師眞人系師眞人伏以度死濟¶
生齋箸洞玄之格宣慈𦔳化章嚴正一之科¶
分千二百官君總二十四治炁某身充㢘察¶
職在宣謄況奉歸投理難抑絶(入詞/意)恭取今¶
辰進拜天官某章上詣某宫曹治恭憑道力¶
<pb:KR5b0211_HFL_046-005a>¶
普㧞㝠途伏念某叨佩靈章混同序俗欲馳¶
神於紫闕以請命於清玄非假恩光莫期感¶
徹乞頒眞旨告召仙靈扶衛章書依文進御¶
齋誠上達冀回洞鑒之聦天澤下臨克濟沉¶
倫之苦某下情無任䖍祈禱𢢽之至¶
　　　進章醮靈官三獻文¶
具法位姓裹焚香上啓¶
三元唐葛周眞君上章曹治引進仙竂二十¶
四治建節監功大將軍効功効殺驛庭令丞¶
監功謁者從事功曹使者驛吏書佐童子官¶
<pb:KR5b0211_HFL_046-005b>¶
君將吏天官某章中靈官典者法籙治職仙¶
靈眞官直曰直神從官符吏里域真官社稷¶
將吏扶衞章書一切威靈伏以絳闕清都上¶
極虚无之境神州赤縣下通㝠漠之郷雖陟¶
降之逈殊念精誠之可格以今奉爲某資薦¶
亡靈某魂恭取今辰進拜天官某章欲仗威¶
靈進呈曹治爰陳菲供肅迓靈聰願垂降鑒¶
之私允納精誠之禱齋官某無任仰望威光¶
之至稽首皈依謹當奉請¶
　　　上香請聖初獻法事¶
<pb:KR5b0211_HFL_046-006a>¶
教闡玄元著拜表上章之訣科傳正一留飛¶
神謁帝之儀仰叩玄聦俯伸丹禱今齋官某¶
賫持法信崇建寳齋預拜章書乞超逝爽伏¶
願三元上宰引進仙官四部監章賫呈從事¶
羅列鹵簿關啓穹旻庶彰㫖教之宣流以顯¶
神功之溥愽齋官某不勝䖍禱之至¶
　　　上香亞獻法事¶
赤書御運黄籙垂文普拯護於幽明用超淩¶
於品彚爰立通章之法俾殫奏事之誠非假¶
威靈孰彰神化請者下而召者到用副傾祈¶
<pb:KR5b0211_HFL_046-006b>¶
濟者度而求者通宻符願望仰希仁造洞監¶
微𠂻齋官某無任𢢽禱之至¶
　　　上香終獻法事¶
禮周三獻詞巳備陳寳章行奏於三天玄澤¶
祈頒於九地速飛神馭徑過剛風具案文書¶
通傳情㫖散齋竣事如律奏功少駐威靈以¶
俟遣發¶
　　　進章謝祖師文¶
某濫充祭酒冐進章書念穢炁之未消慮忱¶
誠之難格輙祈真馭降盻來臨今按玄科操¶
<pb:KR5b0211_HFL_046-007a>¶
伏巳畢懼不明於品則必自速於過愆恭乞¶
慈恩特賜原赦塵寰褻瀆下土喧囂願返旌¶
軒復還霄極某與齋官某無任慕戀之至¶
　　　啓告符師文¶
具法位臣姓某上啓¶
玉清上帝元始天尊上清大帝靈寳天尊太¶
清大帝道德天尊東極大一救苦天尊十方¶
大聖飛天上真靈寳五師眞君三官大帝三¶
界應感一切威靈臣聞靈寳垂科功髙萬法¶
眞符赦罪澤普九幽敢祈上聖之恩光用拯¶
<pb:KR5b0211_HFL_046-007b>¶
重泉之苦趣臣今伏爲某人資薦某靈崇建¶
无上黄籙大齋尚慮所薦亡魂名籍幽曹罪¶
違青律不該超度莫覩齋功是用依按典儀¶
頒宣符命普今赦宥來赴靈壇今當宣召玄¶
都茭龍驛吏青宫九龍符命使者地府賫簡¶
童子地道功曹恭對道前承領符命告下幽¶
獄開赦亡魂伏乞上聖垂光諸天洞鑒允臣¶
奏告許以頒行庶使亡故某沐慧澤以停酸¶
永辭長夜霑天恩而受度徑陟南宫臣無任¶
激切俟命之至¶
<pb:KR5b0211_HFL_046-008a>¶
　　　請師開壇詞文¶
維年號某月某朔某日某甲子某郷貫某處¶
居住奉¶
大道弟子具位姓某同家眷等謹齋沐䖍誠¶
稽首再拜上啓¶
上清三洞法師某君門下竊以祖炁肇分有¶
物咸歸於覆育道元始判承流代出於眞宗¶
必屬至人克揚大教輙伸悃愊仰冒聦明切¶
念某等伏爲亡過某靈夙契眞休生居人道¶
久處六塵之妄未清三業之縁懼㝠責之難¶
<pb:KR5b0211_HFL_046-008b>¶
迯及人非之稔積旣淪夜壑永隔陽光非慿¶
微妙之科曷濟湮沉之苦旁求上士式建靈¶
壇恭惟度師眞士先生體道粹純潜心虚寂¶
悟三洞四輔之㫖爲十方三界之師開戸牖¶
於玄門作舟航於苦海天人仰德幽顯蒙恩¶
伏望曲軫弘慈俯從丹禱飛神總轡冥通三¶
境之天錫命頒符下㧞九泉之魄慶雲垂而¶
生意無盡靈風聚而死骸發煙俾茲受對之¶
魂證彼登眞之果更冀九玄滯識六道幽靈¶
咸登解脫之郷共逹希夷之岸依歸至切敷¶
<pb:KR5b0211_HFL_046-009a>¶
述奚殫干冒威尊某下情無任𢢽禱激切之¶
至¶
　　　開壇請答文¶
齋官度詞畢監齋致詞云黄籙大齋紫清秘¶
範功髙萬法澤普九幽伏請師慈升壇演法¶
師答云寳齋妙重玄範幽深非洞貫於威儀¶
莫宣楊於科典揣材非稱受請難當監齋¶
又致詞云玉宸下化三洞宣行黄籙成儀九¶
幽開泰豈獨一心之懇願抑惟四軰之傾瞻¶
冀體天恩俯從人欲儻亡靈之獲度實師寳¶
<pb:KR5b0211_HFL_046-009b>¶
之垂慈師答云濟死度生實慿妙範代天¶
行化必屬至人自愧凡庸敢當大請監齋¶
又致詞云幽靈逝爽齊到玄壇色節華旛共¶
臨法席伏望宣流法教廣濟幽沉豈惟大道¶
之慈悲抑實羣迷之幸會齋官某等無任䖍¶
祈懇切之至法師答云眞心易昧至道難¶
知以六塵染着之身居五濁浮華之世業縁¶
報對神爽沉淪非我法門無由超度過承大¶
請敢廢關行科有彜章吾當宣演齋官同¶
壇衆欲拜謝法師法師以手止之替引法師¶
<pb:KR5b0211_HFL_046-010a>¶
陞座祝香啓盟¶
　　　啓盟文(髙功陛座法衆序立啓堂法/事▲監齋跪讀弟了詞畢髙)¶
　　　(功捧香/祝曰)¶
浮黎國内玉京山中億萬年結炁凝煙百千¶
衆通誠逹信根盤騫木下葉滿栴檀林寳香¶
一炷𤑔鑪中三界十方咸稽首(畢以香/𤑔▲中)¶
焚香上啓¶
三清三境十極十華無上至眞道經師寳十¶
方三界千眞萬靈黄籙大齋感應眞宰伏願¶
驂龍駕鳳飛空歩虚降臨道場證盟功德(次/就)¶
<pb:KR5b0211_HFL_046-010b>¶
(座啓/盟)微妙同元蓋一眞之未布機祥有統由¶
三炁之初分寂寂至無之宗蕩蕩自然之化¶
生於象帝之始隱乎空洞之中元始開圖敷¶
五文於碧落洞玄啓祕回十轉於本章生生¶
之義難終難窮化化之原莫明莫測運兩儀¶
之開闢使萬品以化成德本好生獨立長生¶
之道功惟不宰孰知眞宰之筌非常道而非¶
常名無弃人而無弃物粤自三皇之始道全¶
乎人迄于五帝之終人逺乎道𥝠偽勝而天¶
理滅幻境迷而覺性昏不能保命而愛神益¶
<pb:KR5b0211_HFL_046-011a>¶
見背眞而就僞生由是而死由是出於機而¶
入於機汨正念於喜怒貪嗔棄眞常如夣幻¶
泡影自取死壞離其本根人非鬼責以兼攻¶
雪刃霜鋒之交至炎炎烈火獄峩峩丘寒池¶
皆由一念之邪自致九幽之苦舉聲悲呌徒¶
知宿命之非救苦化身未遇霈恩之及繄衆¶
罪流吹不息惟太上㧞領無邊宏敷黄籙之¶
文茂著盟眞之典控九鳯八鸞之駕㝷救十¶
方宣九龍二虎之符開度六趣變熱惱以雲¶
腴之醴爍火翳以靈寳之光劒樹摧鋒鑊湯¶
<pb:KR5b0211_HFL_046-011b>¶
息浪普召旣終而麗華得度一人無畏而北¶
帝請陳是爲無上之縁兹實難量之果蓋以¶
元皇敷化列聖流通經分三十六部而度人¶
莫先齋列二十七等而黄籙爲首葛仙公授¶
大洞之㫖張靖應校正一之文仙源流𣲖而¶
浩浩無涯眞系傳宗而綿綿不絶弗惟功德¶
之普博抑亦禁戒之威嚴非丹誠惟一惟精¶
豈大範可聞可見今黄籙大齋官某歸誠十¶
極請命三天奉先思孝而逺度億曽修善建¶
功而普資羣爽投誠𤁋欵賫信効盟廣邀清¶
<pb:KR5b0211_HFL_046-012a>¶
靜之流祗建盟眞之㑹冝得上士與之宣行¶
如某者法海陳人玄門末學濫處冠裳之列¶
叨承師匠之傳體未洞眞豈足致形神俱妙¶
德惟謭簿安能使天地同歸所當墮肢體而¶
黜聦明處山林而就藪澤夫何塵跡誤辱藻¶
詞顧惟皇灼之餘益認精䖍之至所幸寅縁¶
有自翊替得人期共結於誓盟庶克圓於齋¶
事況以科條具載功過悉分三官五帝之書¶
九府四司之録毫分無失纎芥不遺弗萌簡¶
慢之心恐墜薦修之福必也告盟天地質誓¶
<pb:KR5b0211_HFL_046-012b>¶
鬼神各罄丹心不生異念當使功標青簡超¶
七祖以生天無令罪結黒書致九玄之墮地¶
登壇之際受職之初咸秉誓言共揚大教今¶
則齋莊旣肅盟告云周佩玉鏘鏘見十方之¶
振響威儀濟濟仰萬聖之監觀同運誠心舉¶
掦勝事以立清衆伏惟珎重¶
　　　請監臨將吏文¶
焚香上請¶
法籙治職靈官仙吏諸司法院官將吏兵虚¶
空監察應感靈司直符功曹香官騎吏本府¶
<pb:KR5b0211_HFL_046-013a>¶
城隍大王監衛齋壇某神當境土地里域眞¶
官一切神祇伏以天地開張萬靈受職聖眞¶
降監百神駿奔迎奉颷輿關盟齋法今將蕆¶
事合具告聞以今奉爲某官追薦某靈請修¶
无上黄籙大齋將啓靈壇恭宣寳範伏請合¶
盟布擔共建齋功掃穢除氛祗迎眞馭通傳¶
詞悃延佇靈光冝整肅於威儀以導近於景¶
貺各遵壇禁母紊齋盟依準玄科玉律疾速¶
施行¶
　　　次宣誓言牓¶
<pb:KR5b0211_HFL_046-013b>¶
　　　請玄師文¶
具法位姓某上啓¶
三天化主玄中大法師眞君伏以位尊三界¶
仰師寶之隆名教演重玄頼慈光之接物四¶
十二壇醮法七十二等齋科總爲羣生普濟¶
諸苦凡伸修奉合具敷陳某今奉爲某人追¶
薦某靈請修¶
无上黄籙大齋今將依按玄科關行齋法仰¶
祈恩霈普濟幽明恭乞祥光下臨壇席却諸¶
魔惱鍚正炁於靈關鑒此齋恍拯沉魂於幽¶
<pb:KR5b0211_HFL_046-014a>¶
夜慶覃家國澤被存亡其等不勝䖍切懇禱¶
之至稽首皈依修齋奉請¶
　　　請五帝文¶
具法位姓某上啓¶
東方安寳華林青靈始老青帝九炁天君南¶
方梵寳昌陽丹靈眞老赤帝三炁天君西方¶
七寳金門皓靈皇老白帝七炁天君北方洞¶
隂𦍤單鬱絶五靈玄老黒帝五炁天君中央¶
玉寳元靈元老黄帝一炁天君臣聞元始開¶
圖眞文現世三元奠位五帝司方運隂陽生¶
<pb:KR5b0211_HFL_046-014b>¶
殺之機主人天功過之録凡伸修奉合具奏¶
陳臣今奉爲某人追薦某靈請修¶
无上黄籙大齋今將依按玄科關行齋法仰¶
祈恩霈普濟幽明恭乞祥光下臨壇席降飈¶
輪於下土如㑹浮黎憫幽夜之沉魂俾蒙道¶
䕃普令家國均被恩休臣等不勝䖍切懇禱¶
之至稽首皈依修齋奉請¶
　　　請天師文¶
具法位姓某上啓¶
三天法主都天大法天師正一靜應眞君伏¶
<pb:KR5b0211_HFL_046-015a>¶
以天道無名因文立教至神育物惟聖能成¶
必有師資而爲規範將伸修奉敢後皈投某¶
今奉爲某人追薦某靈請修¶
无上黄籙大齋今將依按玄科關行齋法仰¶
祈恩霈普濟幽明恭乞祥光下臨壇席度生¶
死有情之苦咸沐齋功洗宇宙曠劫之辜肇¶
新元化普令品物永享天休某等不勝䖍切¶
懇禱之至稽首皈依修齋奉請¶
　　　請三師文¶
具法位姓某上啓¶
<pb:KR5b0211_HFL_046-015b>¶
靈寳經師眞君靈寳籍師眞君靈寳度師眞¶
君伏以結炁成文爰蔵重玄之妙先天立教¶
獨隆上古之名必有眞師總茲具典將伸修¶
奉敢後歸投某今奉爲某人追薦某靈請修¶
无上黄籙大齋今將依按玄科關行齋法仰¶
祈思霈普濟幽明恭乞祥光下臨壇席圓成¶
妙果開度沉迷九夜重泉仗威神而通濟三¶
塗六趣祈慧澤以昭融國保安寧氏躋仁夀¶
某等不勝䖍切懇禱之至稽首皈依修齋奉¶
請¶
<pb:KR5b0211_HFL_046-016a>¶
　　　請三官文¶
具法位姓某上啓¶
上元一品賜福天官紫微大帝中元二品赦¶
罪地官清虚大帝下元三品解厄水官洞隂¶
大帝伏以玄元始青之炁開判隂陽水火考¶
對之官分司罪福定死生於九府總圖籙於¶
三元將啟齋修敢忘扣請某今奉爲某人追¶
薦某靈請修¶
旡上黄籙大齋今將依按玄科關行齋法仰¶
祈恩霈普濟幽明恭乞祥光下臨壇席啓明¶
<pb:KR5b0211_HFL_046-016b>¶
證擔監眞度生落滅惡根削女青之霏簿增¶
添善果紀南上之仙名全籍眞休克圓齋事¶
某等不勝䖍切懇禱之至稽首皈依修齋奉¶
請¶
　　　請監齋法師文¶
具法位姓某上啓¶
靈寳監齋大法師眞君伏以赤書御運敷靈¶
寳之本章黄籙度生著盟眞之具典將關盟¶
於齋法敢請命於師尊某今奉爲其追薦某¶
靈請修¶
<pb:KR5b0211_HFL_046-017a>¶
无上黄籙大齋今將依按玄科關行齋法仰¶
祈恩霈普濟幽明恭乞祥光下臨壇席證盟¶
齋事開濟沉魂八㝠細微之中俱蒙道䕃九¶
幽羅酆之内咸沐天休冀師寳之携提俾法¶
輪之常轉某等不勝懇禱之至稽首皈依修¶
齋奉請¶
¶
¶
无上黄籙大齋立成儀卷之四十六¶
¶
<pb:KR5b0211_HFL_046-017b>¶
¶
¶
¶
¶
¶
¶
¶
¶
¶
¶
¶
