# -*- mode: mandoku-view; -*-
#+DATE: 2015-08-29 00:13:01.745901
#+TITLE: 無上黃籙大齋立成儀
#+PROPERTY: DZID  DZ0508
#+PROPERTY: SOURCE  正統道藏，三家本，1988，9—378 五十七卷 洞玄部威儀類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5b0211_SJB_016-090470c>
#+PROPERTY: JUAN 16
#+PROPERTY: ID KR5b0211
<pb:KR5b0211_HFL_016-001a>¶
无上黃籙大齋立成儀卷之十六在六¶
　　　　東晉廬山三洞法師陸修靖撰¶
　　　　大唐清都三洞法師張萬福補正¶
　　　　上清三洞法師李景祈集定¶
　　　　三洞法師冲靖先生留用光傳授¶
　　　　太上執法仙士蔣叔輿編次¶
　科儀門一¶
　　古法宿啓建齋儀¶
　　　法師坐堂弟子九禮三伏衆官具威¶
　　　儀賛引髙功法師出堂上五帝三師¶
<pb:KR5b0211_HFL_016-001b>¶
　　　監齋三官天師幕香畢悉詣玄師幕¶
　　　序立次齋官再拜上香執詞函於玄¶
　　　師前自述修齋意詞再拜次齋官回¶
　　　身捧詞函跪授法師師受詞訖齋官¶
　　　再拜法師退立于右¶
　　　次髙功三禮上香告齋(杜光庭白舊/儀今齋主毎)¶
　　　(日投詞如告齋之法旣初建齋時已/投詞祈告若每日重疊即於禮爲煩)¶
　　　(今止一度/餘日並停)¶
具法位姓某上啓¶
三天化主玄中大法師今有大道弟子某官¶
<pb:KR5b0211_HFL_016-002a>¶
某乙伏爲某事就某處修建¶
无上黃籙大齋三日三夜投詞列欵關告眞¶
靈今爲依按典儀建齋爲始當乞虚空監察¶
直日直時傳言侍香香官騎吏關盟三界普¶
告十方證明功德使啓奏御達齋功成就存¶
亡受度幽顯霑恩某及衆官等不勝激切懇¶
禱仰望之至(各三/拜)¶
　　　次監齋宣職狀狀畢告誓云登齋衆¶
　　　官各揚乃職務在精潔冀獲感通使¶
　　　家國霑恩存亡受度不共其事科有¶
<pb:KR5b0211_HFL_016-002b>¶
　　　明文次唱道讃(自告齋至道讃出/杜廣成黄籙齋儀)¶
　　　次華夏引髙功至外壇都門上香祝¶
　　　白啓壇侍經宣啓壇䟽次宣金鐘玉¶
　　　磬儀(古儀無此/不用亦可)次華夏讃引髙功陞¶
　　　外壇至地戸外立次髙功於地戸之¶
　　　左宻誦入戸呪畢從地戸入升中壇¶
　　　髙功先入衆官次之(出入户呪岀/金籙簡文經)¶
　　　次髙功從天門入陞内壇上十方香¶
　　　衆宫就中壇旋遶訖依次立次上御¶
　　　案香上香呪(出洞/真經)次都講唱各禮師¶
<pb:KR5b0211_HFL_016-003a>¶
　　　存念如法(出三籙/簡文經)次髙功宣五方衞¶
　　　靈呪(出真文/要解)次都講唱鳴法鼓二十¶
　　　四通次三揲香呪祝(出杜廣/成儀)¶
　　　次發爐¶
无上三天玄元始三炁太上老君召出臣等¶
身中三五功曹左右官使者左右捧香驛龍¶
騎吏侍香金童傳言散花玉女五帝直符直¶
日香官各三十六人出出者嚴裝關啓某處¶
土地里域眞官正神臣今正爾燒香奉爲某¶
官某人(正薦亡親某乙/普薦在會衆魂)等修建无上黄籙大¶
<pb:KR5b0211_HFL_016-003b>¶
齋三日三夜以今初夜宿啓登壇朝眞行道¶
𥙷職宣戒關盟諸天願得¶
太上十方正眞生炁降流臣等身中令臣所¶
啓速達徑御¶
太上无極大道至眞玉皇上帝御前(各三禮/發爐復)¶
(爐出三/籙簡文)¶
　　　建齋設醮自發爐至復爐懴謝之詞¶
　　　皆仗仙靈傳奏故發爐末稱令臣所¶
　　　啓速達(絶句)俓御太上無極大道至¶
　　　眞玊皇上帝御前復爐末亦稱傳臣¶
<pb:KR5b0211_HFL_016-004a>¶
　　　向來所啓(絶句)徑御太上無極大道¶
　　　至眞玉皇上帝御前今之世師不明¶
　　　經旨却於發爐中間添入詞意極其¶
　　　覦縷煩瀆天眞至於關宣之際巧求¶
　　　韻美虚費光景止一發爐幾一二刻¶
　　　其他可知求其誠慤果安在哉祝文¶
　　　所稱嚴裝關啓此間土地里域眞官¶
　　　盖以三界分司咸有主職太虚遼邈¶
　　　未易通傳人居地界苟有啓告須憑¶
　　　當處神司次第宣達方其感通故太¶
<pb:KR5b0211_HFL_016-004b>¶
　　　極敷齋威儀出身中及法籙治官關¶
　　　啓治廬靖化四面方位嶽瀆丘沼諸¶
　　　廟神祇土地之主社稷將吏同爲上¶
　　　啓而杜廣成醮儀聖眞之外必别設¶
　　　日直土地之位正以關奏情詞根元¶
　　　本始在此故也雲光張若海鳥足語¶
　　　此乃指以爲悞於五代石晉天福中¶
　　　著之論說甚矣其無識也所稱太上¶
　　　无極大道至眞玉皇上帝舉六合範¶
　　　圍之大孰有外於道炁者至眞玉皇¶
<pb:KR5b0211_HFL_016-005a>¶
　　　不知包括多少帝尊爲稱而楊傑修¶
　　　金籙攺爲三清上聖昊天玉皇上帝¶
　　　是求之於區區色相之間矣況不本¶
　　　經文輕以私意更易今不取(餘見齋法/修用門)¶
　　　次髙功上本位香侍香引齋官左行¶
　　　上十方香(從北方/爲始)¶
　　　次都講唱各稱法位(衆官黙稱/所受經籙)¶
具法位奉行黄籙大齋法事(臣)某等今故燒¶
香願以是功德上爲¶
天子王侯土地官長經籍度師山林巖栖學¶
<pb:KR5b0211_HFL_016-005b>¶
真道士同學之人弟子某所薦亡靈九祖父¶
母存亡兩代眷屬親縁内外姻族天下人民¶
飛行蠢動一切衆生今故燒香皈身皈神皈¶
命¶
太上十方靈寳自然至眞无上大道特乞赦¶
除前世今世生死所行宿對重過得免離三¶
惡之道十苦八難九厄之中身得道眞飛行¶
虚空白日升天侍衞道君逍遥无上金闕七¶
寳自然宫殿永與道合所啓玄感應聲上御¶
至眞无極道前(出金籙/簡文)¶
<pb:KR5b0211_HFL_016-006a>¶
　　　次都講唱禮十方¶
志心皈命北方無極太上靈寳天尊(一拜)¶
　　　(東北方東方東南方南方/西南方西方西北方上方)¶
　　　(下/方)¶
　　　次都講唱各皈命懴悔(法師長/跪懴)¶
(臣)法衆等志心皈命無極大道天尊懴悔齋¶
主某(臣)衆等及一切衆生前世今世身形所¶
犯四肢舉措動違戒律不依經典身業大罪¶
无量无邊並乞蕩除皆願齋主某(臣)衆等及¶
一切衆生身入至仙㑹道合眞稽首禮謝¶
<pb:KR5b0211_HFL_016-006b>¶
无上十方正眞三寳(一拜)¶
(臣)衆等志心皈命無極大道天尊懴悔齋主¶
某臣衆等及一切衆生前世今世心業所犯¶
志念不專情浮意動馳騁不息心業大罪无¶
量无邊並乞蕩除皆願齋主某(臣)衆等及一¶
切衆生神合眞寂洞入自然稽首禮謝¶
无上十方正眞三寳(一拜)¶
(臣)衆等至心皈命無極大道天尊懴悔齋主¶
某(臣)衆等及一切衆生前世今世口業所犯¶
善惡反論綺語飾非華詞惑衆口業大罪无¶
<pb:KR5b0211_HFL_016-007a>¶
量无邊並乞蕩除皆願齋主某臣衆等及一¶
切衆生性命合道玄㑹無爲稽首禮謝¶
无上十方至眞三寳(一拜)¶
　　　次都講唱曰¶
(臣)衆等志心皈命太上三尊十方衆聖禮經¶
如法¶
　　　次吟三啓頌三首(毎首一拜出智/慈本願大戒經)¶
樂法以爲妻愛經如珠玉持戒制六情¶
念道遣所欲澹泊正炁停蕭然神靜黙¶
天魔並敬護世世受大福¶
<pb:KR5b0211_HFL_016-007b>¶
鬱鬱家國盛濟濟經道興天人同其願¶
縹緲入大乗因心立福田靡靡法輪昇¶
七祖生天堂我身白日騰¶
大道洞玄虚有念无不契錬質入仙眞¶
遂成金剛體超度三界難地獄五苦解¶
悉皈太上經靜念稽首禮¶
　　　次一時稽首禮三寳¶
　　　都講唱曰¶
　　至心稽首禮¶
太上無極大道(一拜)¶
<pb:KR5b0211_HFL_016-008a>¶
　至心稽首禮¶
至眞無上三十六部尊經眞文寳符(一拜)¶
　至心稽首禮¶
太上三尊十方衆聖玄中大法師(一拜)¶
　　　次髙功左行至東方執眞文香上熏¶
　　　之舉亶婁阿㑹四字衆官隨聲呪曰¶
亶婁阿㑹無惒觀音須延明首法攬菩曇¶
稼那阿爽忽訶流吟華都曲麗鮮菩育臻¶
答落大梵散煙慶雲飛洒玉都明魔上門¶
無行上首回摭流玄阿陡龍羅四象吁員¶
<pb:KR5b0211_HFL_016-008b>¶
　　　衆官再拜置眞文於東案以金龍鎭¶
　　　之玉尺壓于兩傍次高功左行至南¶
　　　方執眞文香上熏之舉南閻洞浮四¶
　　　字衆官隨聲呪曰¶
南閻洞浮玉眸詵詵梵形落空九雲推前¶
澤洛吾臺緑羅大千眇莽九醜韶謡縁邅¶
雲上九都飛生自騫那育郁馥摩羅法輪¶
霐持无鏡攬姿運容馥朗廓奕神纓自宫¶
　　　衆官再拜置眞文於南案以金龍鎮¶
　　　之次髙功左行王西方執眞文香上¶
<pb:KR5b0211_HFL_016-009a>¶
　　　熏之舉刀利禪猷四字衆宫隨聲呪¶
　　　曰¶
刀利禪猷婆泥咎通宛藪滌色太眇之堂¶
流羅梵萌景蔚簫嵎易邈無寂宛首少都¶
阿繿郁竺華莫延由九開自辯阿那品首¶
無量扶蓋浮羅合神玉誕長桑栢空度仙¶
　　　衆官再拜置眞文於西案以金龍鎮¶
　　　之次髙功左行至北方執眞文香上¶
　　　熏之舉玃无自育四字衆官隨聲呪¶
　　　曰¶
<pb:KR5b0211_HFL_016-009b>¶
攫無自育九日導乾坤母東復形攝上玄¶
陁羅育邈眇炁合雲飛天大醜總監上天¶
沙陁劫量龍漢衆鮮碧落浮黎空歌保珍¶
惡变無品洞妙自眞元梵恢漠幽寂度人¶
　　　衆官再拜置眞文於北案以金龍鎮¶
　　　之次髙功左行至御前取中央眞文¶
　　　於香上熏之舉黃中理氣四字衆官¶
　　　隨聲(張清都靈寳五錬生尸齊儀黄/帝一炁天文黄中土炁總統衆)¶
　　　(靈鎮星吐精流錄神/形與此不同富考)¶
　　　呪曰¶
<pb:KR5b0211_HFL_016-010a>¶
黃中理氣統攝无窮鎮星吐輝流鍊神官¶
　　　衆官再拜置眞文於案上以金龍鎮¶
　　　之髙功再舉東方玉字亶妻阿會次¶
　　　南方次西方次此方次中央如初衆¶
　　　官同聲呪五方玉字一徧畢髙功歸¶
　　　位(出五錬/生尸經)¶
　　　次宣十方靈官䟽¶
　　　次唱重稱法位¶
具位奉行黄籙大齊法事(臣)某等謹上啓¶
太上無極大道元如天尊太上道君太上老¶
<pb:KR5b0211_HFL_016-010b>¶
君十方巳得道大聖衆天尊至眞大帝天帝¶
三十六部尊經玄中大法師天師君上相上¶
宰四司五帝三界官屬一切眞靈(臣)等幸以¶
宿縁生逢大化九天之劫延及今身三寳開¶
圖三乗御運眞經演教大道垂科祕籙靈文¶
和天安地上保國祚下濟存亡得以凡微授¶
傳眞品而受法之日盟告三官救物度人立¶
功爲本是宜弘宣祕妙開化未聞凡有歸投¶
理宜關奏況奉詞㫖敢不上聞¶
　　　宣詞¶
<pb:KR5b0211_HFL_016-011a>¶
案如詞肯備極精䖍齋主某夙值良縁皈依¶
至道義形報薦志切修崇切慮亡靈某及九¶
玄七祖億劫種親六趣三塗無邊苦爽生世¶
之日霏惡難稱死入地獄終天無解願祈恩¶
霈開濟存亡懴謝玄眞披解宿對上資家國¶
下祐羣生(臣)等不勝所見謹相擕率依下元¶
黄籙簡文靈仙品格於某處靈壇之上設玄¶
科之式四界八極法天象地以某所齊金龍¶
繒緑安鎮十方本命紋繒苦干尺證質丹誠¶
沐浴五體洗心靜念尅用今月某日修奉¶
<pb:KR5b0211_HFL_016-011b>¶
无上黄籙大齋謄詞效欵燒香轉經然燈續¶
明照耀諸天三日三夜九時行道拔度亡靈¶
某及弟子某家億曾萬祖囚徒死魂惡封罪¶
苦謹依科法宿啓以聞恩惟¶
太上三酋可十方至聖玄中大法師垂神鑒映¶
省覽所陳乞敕勒靈寳官屬土地眞官一合¶
同心併力營衞齊所掃蕩內外清浮壇場降¶
伏妖魔䤋滅邪崇使(臣)等心安神定思念立¶
感天清地朗啓奏御達齋功成就無有室礙¶
臣等雖佩至眞參修大法處身五濁染跡六¶
<pb:KR5b0211_HFL_016-012a>¶
塵三關未調六情放誕仰頼禁戒以撿身心¶
輙依明科說戒威儀使同齋之人咸知法訓¶
明晨行道續更啓聞謹啓¶
　自然朝乃齋法之祖建齋之始必先行自¶
　然朝(發盧稱名位禮十方懴三/業三啓三禮爲自然朝)因以敷露¶
　眞文讀詞説戒補職宣禁即本科所謂謹¶
　依科法宿以啓聞是也末稱明晨行道續¶
　更啓聞盖謂明旦方始正齋行道耳旣欲¶
　爲人建齋則當預告眞靈以修齋之意古¶
　科宿啓必在建齋之日子時而陸天師所¶
<pb:KR5b0211_HFL_016-012b>¶
　撰靈寳道士自修盟眞齋儀則不宿啓止¶
　於齋日清旦說戒接續登齋行道繼以言¶
　功口表正¶
　經科止云建齋當先行自然朝初無宿啓¶
　散壇之文故也雲光張若海智識膚淺不¶
　覩經文輙以已見肆爲妄論筆之於書凡¶
　二十條大悖經教遂使後世不學之徒乗¶
　非蹈謬悉於宿啓之前說戒𥙷職且補職¶
　授簡然後升壇杜廣成先生固甞非之矣¶
　(說見齋法/修用門中)李景祈所集齋科却於建壇之¶
<pb:KR5b0211_HFL_016-013a>¶
　日午後先於大道前行自然朝說戒復歸¶
　玄師幕補職宣禁至夜方始依科宿啓則¶
　是於未建齋之初一日之間兩行自然朝¶
　也不幾贅乎向在竹宫鲁與留冲靖論及¶
　此留冲靖以爲止縁宿啓之夜分燈破獄¶
　召靈沐浴事緒極多若不如此則晷漏有¶
　限將百不逮事之憂然畢竟非古法今悉¶
　攺從本科倘宣行齋事不求觀美於讃詠¶
　繁文之末止依經科修奉要亦自有餘力¶
　好古之士共弘之焉¶
<pb:KR5b0211_HFL_016-013b>¶
　　　次吟智慧頌三首(毎一首一拜出/智慧觀身經)¶
智慧起本無胡朗超十方結空峙玄霄¶
諸天挹流芳其妙難思議虚感眞寳通¶
有有竟不有無無无不無¶
智慧常觀身學道之所先渺渺任玄肆¶
自然録我神天尊常擁護魔王爲保言¶
晃晃金剛軀超超太上前¶
智慧生戒根眞道戒爲主三寳由是興¶
髙仙所崇受汎此不死舟倐歘濟大有¶
當此說戒時諸天成稽首¶
<pb:KR5b0211_HFL_016-014a>¶
　　　次旋行一周法師面東立¶
　　　次唱禮十方¶
　　　衆官等各各首體投地黙禮十方方¶
　　　各一拜從北爲始¶
　　　次唱衆官平坐說戒威儀(衆官西方/面東坐弟)¶
　　　(子於壇前同受戒/法師三捻香說戒)¶
天尊告太上道君曰今當普宣法音開悟羣¶
生爲諸男女解災却患請福受命拔諸苦根¶
使生者見道身脱八難死者懽樂飲食天堂¶
早生人中轉輪聖王之家修齋求道皆當一¶
<pb:KR5b0211_HFL_016-014b>¶
心請奉十戒諦受勿忘專精黙念洞思自然¶
勿得雑想撓亂形神能如是者便當靜聽¶
第一戒者心不惡妬无生隂賊撿口謹過想¶
　念在法¶
第二戒者守仁不殺愍濟羣生慈愛廣救潤¶
　及一切¶
弟三戒者守正遜義不淫不盜常行善念損¶
　己濟物¶
第四戒者不色不欲心無放蕩正潔守謹行¶
　無玷汙¶
<pb:KR5b0211_HFL_016-015a>¶
第五戒者口無惡言言不華綺内外中直不¶
　犯口過¶
第六戒者斷酒節行調和氣性神不損傷無¶
　犯衆惡¶
第七戒者不得嫉人勝已爭競功名毎事推¶
　遜退身度人¶
第八戒者不得評論經教訾毁聖文躬心承¶
　法常如封神¶
第九戒者不得闘亂口舌評詳四軰天人咎¶
　恨傷損神炁¶
<pb:KR5b0211_HFL_016-015b>¶
第十戒者舉動施爲平等一心人和神穆行¶
　常使然¶
　已上十戒能持否衆官各稱能持¶
天尊言修奉清戒毎合天心常行大慈願爲¶
一切普度厄世慊慊尊教不得中怠寧守善¶
而死不爲惡而生於是不退可得拔度五道¶
不履三惡諸天所護萬神所敬長齋奉戒自¶
得度世¶
天尊言道尊法妙人身亦貴故道開法遺戒¶
經文以度人身人身旣度上與道同宜爲精¶
<pb:KR5b0211_HFL_016-016a>¶
行持齋奉戒夷心靜黙志念分明一意皈向¶
專想不貳滌蕩六腑過中不味内外清虚每¶
合自然是其齋日揲香啓願應心上徹四天¶
司邏十部威神即下履行觀聽至音鑒映爾¶
心如戒行道皆列功諸天禍福立彰道不負¶
人勤行諦受勿使魔言¶
天尊言建齋行道四天帝王皆駕飛雲緑軿¶
八景玉輿侍從眞人玉女手執花旛前導鳳¶
歌後從天鈞白鵠獅子嘯歌邕邕燒香散花¶
浮空而来瞻禮行道觀聽法音天王下降萬¶
<pb:KR5b0211_HFL_016-016b>¶
靈朝焉如是豈可不盡其法也當先受十戒¶
然後行道庠序雅歩靜心閉意坐起卧息不¶
離儀格天王懽恱列名上清可謂得道在方¶
寸之問(出智慧上品大戒經元始天尊以開/皇元年於西那玉國授太上道君)¶
　　　次吟奉戒頌廵行一周歸班(出仙公/請問經)¶
道爲無心宗一切作福田立功無定主¶
本願各由人虚已應衆生注心莫不均¶
大聖弘至教亦猶雨降天髙陵靡不周¶
常卑故成淵海爲百川王是能舎龍鱗¶
萬劫保智用豈但在厥年奉戒不暫虧¶
<pb:KR5b0211_HFL_016-017a>¶
世世善結縁精思念大乗㑹當體道眞¶
　　　次髙功選舉官衆¶
　　　明日行道各典所職¶
髙功法師經云當舉髙德玄解經義斯人也¶
　道德内充威儀外備俯仰動止莫非法式¶
　三界所範鬼神所瞻關啓祝願通眞召靈¶
　䆁疑解滯導逹羣賢(法師再拜受/簡畢又再拜)¶
都講經云才智精明閑練法度其任也行道¶
　時節上下食息先白法師次引衆官禮拜¶
　揖遜皆當讃唱(受職者在位再拜詣髙功/位跪受職簡畢歸位又再)¶
<pb:KR5b0211_HFL_016-017b>¶
　(拜衆官/同此)¶
監齋其職也司察衆過彈紏愆失秉執科憲¶
　隨事舉白必使允當不得隱濫¶
侍經其職也營衞尊經整理中藴髙座几案¶
　四坐席地拂飾齊整不得懈怠¶
侍香其職也料理爐器常令火然灰淨三時¶
　行道二上轉經皆預辦備不得臨用有關¶
侍燈其職也景臨四方備辦燈具依法安置¶
　光焰火然常使朗明若遇風雨火勢不立¶
　啓白法師宜停乃停不得怠替輙令闕廢¶
<pb:KR5b0211_HFL_016-018a>¶
　右詮舉六職出金籙簡文是爲登齋威儀¶
　陸天師靈寳齋說光燭戒罰祝願儀叙云¶
　先宿啓畢次授上品十戒東向平立誦智¶
　慧頌誦畢北向首體投地回心禮十方法¶
　師還東面西說戒威儀說戒畢法師依舊¶
　還署衆官長跪受簡劄明日行道各典所¶
　署選署畢東向祝復香衆官引行出治按¶
　次列坐法師更爲宣科說禁告示威儀則¶
　是說戒補職宣禁必當在宿啓後於科已¶
　有明文然禁制威儀却於復香之後方告¶
<pb:KR5b0211_HFL_016-018b>¶
　示者非他蓋陸天師所說禁制自太極三¶
　十六條外其餘項目甚多如第一當使香¶
　油充足淨水盈餘不得乏少臨用有闕次¶
　當修治圊厠令上下蔽宻不得敞露又建¶
　齋結坐不得今散外之人參雜坐席供辦¶
　齋食毎毎簡素清淨齋日清旦下白粥菜¶
　葅塩豉日間設食菜羹菜蒸葅薑之屬竟¶
　設大餘依𢊍料狀本科無酒事有明文等¶
　法禁極爲纖悉乃是欲使齋主咸服法訓¶
　(十戒不止爲六職/說當與齋主同受)勢凡得在復爐後說之¶
<pb:KR5b0211_HFL_016-019a>¶
　爲合宜也先行自然朝然後說戒補職威¶
　儀由晉迄唐相沿不革自雲光張若海逞¶
　妄謬不經之說著元壇刋誤淺學者或宗¶
　其說古法始漸湮微崇眞先生固嘗深闢¶
　之矣㨿雲光云今修齋道士當日齊集至¶
　夜自玄中法師前齋主投詞法師關告後¶
　便升壇行事至大謝後即轉洞案說戒補¶
　職何倒錯之甚也又云朝眞之科與國家¶
　禋祀禮同享前七日太尉於都省集齋官¶
　戒誓未聞徹祭之後方戒齋官也今道士¶
<pb:KR5b0211_HFL_016-019b>¶
　登齋重啓謝後說戒聽其戒辭又非齋意¶
　自說初入道披度戒文次第乖違庠序顚¶
　倒良由昔人不能刋攺按用謬科致使後¶
　來乗此誤本眞餘妄謬未易槩舉抑不思¶
　太上天尊開玄都上宫紫微玉笈出靈寳¶
　妙齋開度群品威儀之格具載經文靈者¶
　神也微妙之功出於思議之表變化無窮¶
　故謂之靈寳者一也三才所得而以清寧¶
　正者也所不可失故謂之寳人居濁世三¶
　關躁擾不能閑停身爲殺盜淫動故役之¶
<pb:KR5b0211_HFL_016-020a>¶
　以禮拜口有惡言綺妄兩古故課之以誦¶
　經心有貪欲嗔恚故使人之以思神用此¶
　三法洗心淨行心行精至齋之義也太極¶
　眞人演經文而著齋戒威儀之訣陸天師¶
　摭經訣而撰齋謝戒罰之儀三籙九幽解¶
　考塗炭三日七日一時九時品目雖繁儀¶
　矩則一沿流窮源舍太極眞人及陸天師¶
　果何適矣雲光末識妄肆評議崇眞先生¶
　謂其任庸鄙之淺見泯賢聖之崇規賊壞¶
　玄綱非聖無法譬諸泥蠼井蛙不知滄海¶
<pb:KR5b0211_HFL_016-020b>¶
　之大二十件之乖謬詳細䟽駁文具道藏¶
　本朝興崇玄學繹經潤文盖置使矣楊傑¶
　重定金籙乃或因之是可爲長嘆者也就¶
　雲光所言今世開建大齋齋主必預投詞¶
　法師受詞與乏關奏亦在一月之前次第¶
　進拜章書頒宣符命豈不謂之先行其事¶
　若必以爲先行事而後補職謂之顚倒又¶
　安可於未發預告正奏之前令髙功先補¶
　職邪竊詳經科垂補職之文爲明晨行道¶
　設耳宿啓散壇不與正齋相渉雲光乃總¶
<pb:KR5b0211_HFL_016-021a>¶
　正齋言之謂爲十一朝法事宜其爲說如¶
　是紛紛也太上垂齋直懴謝之法普度天¶
　人津梁品彚罪旣可懴福亦隨臻居三界¶
　中因縁輪轉塵染業累種種成愆觸犯三¶
　光嶽瀆十方經寳積爲罪目結在九幽欲¶
　析赦拔必光使之隨方懴謝盖爲此也二¶
　十方懴文則見於黄籙簡文三元品戒經¶
　十方懴文則見於眞文要解玉匱盟眞科¶
　經豈塵世鄙夫所可擬議哉一日修奉止¶
　曰齋㑹三日以上方謂之齋戒七日或九¶
<pb:KR5b0211_HFL_016-021b>¶
　日乆者一月具載經科行道懴謝之文則¶
　一不以重復爲嫌也自雲光謂三日道場¶
　凡有十一朝法事方懴尚占九場齋主齋¶
　官乆立行事跛倚壇席其何以堪但書懴¶
　文一讀而巳或於大謝之後宣讀三兩過¶
　尺須易換懴文不可三日内重讀舊文而¶
　後之行齋事者始務去繁就簡習爲穿鑿¶
　矣夫上清齋禮九天而九天帝即天尊也¶
　(料云鬰單無/量天尊是也)洞神齋十方外復設中央香¶
　案則十一方也靈寳盟眞齋雖懺十方至¶
<pb:KR5b0211_HFL_016-022a>¶
　金籙簡文自然齋禮十方之外復禮四極¶
　則十四方也黄籙三元齋謝十方外復禮¶
　三光五嶽水府經寳則二十方也禮方之¶
　位雖殊總之不離乎十蓋元始於空界分¶
　作十方諸天五億世界三千一一域中各¶
　有十方三界日月星宿天曹地府九幽地¶
　嶽天尊散景分形世間周遍隨機所感說¶
　法度人聖眞仙品髙下等級蓋非肉眼凡¶
　夫所能窺測故上清科以元始次於九天¶
　元父玄母之後不爲瀆啓靈寳經以三十¶
<pb:KR5b0211_HFL_016-022b>¶
　二天三十二帝躋於元始上帝太上道君¶
　之上不爲䙝尊以各有所因故也自雲光¶
　謂法師先上十方香是先降十方眞炁凡¶
　對三清啓奏不兼諸天尊號者乃是瀆無¶
　再三三尊無二上今之修齋者宣詞及三¶
　上香後却禮十方或兼懴謝又更禮日月¶
　星宿五嶽水帝亦有懴文十方天尊與日¶
　月星宿於三清前猶可庶幾五嶽水府之¶
　神大不穩便而後之行齋事者始不知所¶
　適從遂有東青西素南丹北𡨋酆都大帝¶
<pb:KR5b0211_HFL_016-023a>¶
　閻羅天子等禮悉以都懴從事矣夫爲道¶
　修齋當奉戒法廣度無極法禁微妙檢攝¶
　意態伏心就淨殃垢消㓕智慧自生拔生¶
　死難就無爲地深觀所起察其所滅因其¶
　所病療以慧藥若見色利以戒掩目若聞¶
　惡言以戒塞耳若之甘香以戒杜口若放¶
　情慾以戒挫心若趣惡事以戒折足身不¶
　犯戒超出塵羅可爲整百行建萬善者也¶
　受持清戒乃可修齋靜思反聽内視口不¶
　妄言身不妄動故無色之色爲之見無聲¶
<pb:KR5b0211_HFL_016-023b>¶
　之聲爲之聞無味之味爲之甘不言之言¶
　爲之應神明爲之降福氣為之臻未然之¶
　福無願不獲若外不奉威儀内不守戒律¶
　行無可紀功無可著精誠不至猶豫懐疑¶
　内外不相應心口不相副性急性戾隂賊¶
　嫉傲念慮疲於外馳精神消於多慾雖修¶
　齋直終身無福以心至不存於内魂魄勞¶
　役於外和炁無主故不䏻有所感動也修¶
　齋說戒壇官齋主咸令各持安可分别自¶
　雲光不見智慧上品大戒經謂聽其戒辭¶
<pb:KR5b0211_HFL_016-024a>¶
　非齋意自說初入道披度戒文而後之行¶
　齋事者始務立異好竒恣為誇誕遂有不¶
　得登壇之際少懈威儀入靜之時啓端喧¶
　閧等戒矣燒香行道懴罪謝愆則謂之齋¶
　延眞降聖乞恩請福則謂之醮齋醮儀▲¶
　不得而同今雲光乃謂齋直朝眞與國家¶
　禋𣏌禮同而香蔬肴醴有異是全不識齋¶
　法本未源流矣烏足怪哉選舉六職若依¶
　陸天師舊文本不容議自近代令都講昌¶
　補六職而又於職事之下添入上下僉議¶
<pb:KR5b0211_HFL_016-024b>¶
　以某人充等語頗有窒礙髙功法師豈僉¶
　衆所可補充者耶今悉攺從陸天師本科¶
　庶免後來者之惑¶
　　　次都講唱衆官等平坐宣禁威儀(三/十)¶
　　　(六禁出太/極威儀經)¶
法師曰夫齋法清虚威禁至重主人當洒掃¶
　屋守毎潔淨丁敕大小内外寂靜不可使¶
　香油闕乏法用有虧¶
道士登齋各齎巾褐版履不得臨時交換彼¶
　我公事有闕勿得牽引非巳之服¶
<pb:KR5b0211_HFL_016-025a>¶
道士登齋起居皆當闕白監齋禮法師一拜¶
　禮香三拜而去還亦如之(張萬福天師日/不敢指三寳故)¶
　(曰禮/香也)¶
若到齋堂履屨不整罸油二斤准禮二十拜¶
　(受拜者願輸本色及/以香油准禮者聽)¶
若坐起不庠序罰油半升准禮五拜¶
若不正坐罰朱半兩准禮五拜¶
若臨行法事與外人交言罰香一斤准禮二¶
　十拜¶
若飜覆香火罰香半斤准禮十拜¶
<pb:KR5b0211_HFL_016-025b>¶
若講及世務罰香一斤准禮二十拜¶
若言語戯笑罰朱一兩准禮十拜¶
若綺言低睡罰朱半兩准禮五拜¶
若飜覆燈油罰油五升准禮五十拜¶
若巾褐不整罰香半斤准禮十拜¶
若都講讃唱失儀罰香一斤准禮二十拜¶
若執紏見過不彈私隱罰油六升准禮六十¶
　拜¶
若侍經不整飾髙坐觸物有闕罰香半斤准¶
　禮十拜¶
<pb:KR5b0211_HFL_016-026a>¶
若侍香香烟中絶罰油四升准禮四十拜¶
若侍燈燈火中滅罰香一斤准禮二十拜¶
若齋主内外不相檢敕音聲髙厲罰油五升¶
　准禮五十拜¶
若聽經倚㨿不執簡罰油一升准禮十拜¶
若不注念清虚心想意倦爲衆所覺罰油三¶
　升准禮三十拜¶
若出入齋堂不關白監齋罰油二斤准禮二¶
　十拜¶
若垂髪馳歩罸香一斤准禮二十拜¶
<pb:KR5b0211_HFL_016-026b>¶
若讀經或亂請問敗句罰油三升准禮三十¶
　拜¶
若唱念聲不齊罰油二升准禮二十拜¶
若陞壇不洗手漱口罰油二斤准禮二十拜¶
若坐起揖遜失儀罰油半升准禮五拜¶
若旋行不依次第及逆行罰香半斤准禮十¶
　拜¶
若起行來及還坐不禮經三拜徑去者罰香¶
　一斤准禮二十拜¶
若臨燒香突行罰油一升准禮十拜¶
<pb:KR5b0211_HFL_016-027a>¶
若齋主供辦觸事有闕罰香一斤准禮二十¶
　拜¶
若受關不啓上罰油三斤准禮三十拜¶
若齋次因起居逃遁不返爲衆所紏罰香五¶
　斤准禮一百拜¶
若犯威儀彈罰不伏者啓告三寳退出齋次¶
若下坐衆官法事有虧從一至三依科彈罸¶
　從三巳上退出齋次執紏不彈與犯同罪¶
若上坐法師於事有虧自取愆失送簡監齋¶
　從一至三依科彈罰從三巳上斷功三百¶
<pb:KR5b0211_HFL_016-027b>¶
　日不得又在法坐¶
太極法師曰凡此禁制皆玄都上宫明科舊¶
格戒其惰慢檢其愆違建齋之時四天帝王¶
天眞上聖親降齋所瞻禮行道察其行藏觀¶
其誠志若有過失即敕四司五帝詔下三官¶
隨事紏舉加其災考天尊大聖哀念世愚不¶
欲使其因齋獲罪故開罰紏之門使其知過¶
過而能攺罪亦消焉受罰之者責巳甘心恭¶
敬聽命勿得飾非諠競干冒眞靈如此則弘¶
整紀綱解消殃咎落罪名於既徃延福祝於¶
<pb:KR5b0211_HFL_016-028a>¶
將來得不翼冀小心䖍䖍夕惕若親奉大聖¶
躬朝國君即眞靈感通福祥臻集登齋之士¶
勉而戒之(出靈寳料/玄都律)¶
　　　次都講唱監齋受罰簡(監齋受簡/三拜而起)¶
　　　次復爐¶
香官使者左右龍虎君侍香諸靈官當令開¶
建黃籙齋壇之所自然生金液丹碧芝英百¶
靈衆眞交會在此香火爐前當願齋功成就¶
存没霑恩十方仙童玉女侍衞香烟傳(臣)向¶
來所啓逕御¶
<pb:KR5b0211_HFL_016-028b>¶
太上無極大道至眞玉皇上帝御前¶
　　　次吟學仙空洞頌出壇(出歩虚經空/洞靈章經)¶
　　　次出戸呪(法師疾衆官出地户/畢於户内向壇宻呪)¶
　　　次叅幕至玄師前髙功三捻香小啓¶
　　　謝過(三禮出杜/廣成儀)¶
　　　次囬向¶
　　　次都講唱監齋紏過(監齋隨有/無言之)¶
　　　次都講唱啓齋事畢衆官復位¶
　　　次威儀迎師歸堂齋主弟子禮謝法¶
　　　師¶
<pb:KR5b0211_HFL_016-029a>¶
杜廣成先生曰啓齋旣畢衆官與齋主弟子¶
禮謝法師逓相致賀弟子當䖍誠致禮不得¶
傲誕自髙自建齋之後至散齋巳前法師昇¶
壇轉經行道旣服朝服又冠元冠禮絶衆官¶
是爲壇主雖衆官有拜皆不合答茅山台嶽¶
此法乆行岷蜀之中尚未詮舉若互相交禮¶
何表法儀今但依行庶全綱紀散壇之後一¶
切如常可也¶
¶
无上黃籙大齋立成儀卷之十六¶
<pb:KR5b0211_HFL_016-029b>¶
¶
¶
¶
¶
¶
¶
¶
¶
¶
¶
