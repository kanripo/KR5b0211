# -*- mode: mandoku-view; -*-
#+DATE: 2015-08-29 00:13:01.873462
#+TITLE: 無上黃籙大齋立成儀
#+PROPERTY: DZID  DZ0508
#+PROPERTY: SOURCE  正統道藏，三家本，1988，9—378 五十七卷 洞玄部威儀類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5b0211_SJB_021-090505c>
#+PROPERTY: JUAN 21
#+PROPERTY: ID KR5b0211
<pb:KR5b0211_HFL_021-001a>¶
无上黃籙大齋立成儀卷之二十一竹二¶
　　　　廣成先生杜光庭集¶
　　　　太上執法仙士蔣叔輿修¶
　科儀門¶
　　　陞壇轉經儀¶
夫修黃籙靈寳諸齋每曰三時行道轉經晝¶
夜六時爲弟子關奏誦念以祈福祉其行道¶
消息移時仍别升壇轉經讃道宣行法事一¶
如金籙簡文登壇上座誦經威儀如式風雨¶
不常及别有法事即行道與轉經相續可矣¶
<pb:KR5b0211_HFL_021-001b>¶
陞壇轉經法師冠元始之冠黃裙紫褐五色¶
雲霞之帔是名法服衆官如常服¶
　先衆官具威儀迎法師詣玄師前立班法¶
　師上香¶
　　　次唱道讃¶
　　　次華夏讃引升壇如式¶
　　　次法師升天門上御案香念上香呪¶
　　　次法師都講各上本位香¶
　　　次唱三皈依¶
至心歸依十方道寳當願衆生起心回向一¶
<pb:KR5b0211_HFL_021-002a>¶
切信禮¶
至心歸依十方經寳當願衆生心開悟解受¶
持念誦¶
至心歸依十方師寳當願衆生普上法橋無¶
有障礙¶
　　　次唱道塲衆等執簡當心平坐如法¶
　　　次唱讃詠如法¶
　　　次唱宿命讃¶
宿命有信然弱喪謂之無皆由眼前見¶
過目即言悠大賢明道教𢡖戚憫頑夫¶
<pb:KR5b0211_HFL_021-002b>¶
依依念子苦勤勤令我憂¶
　　　次都講啓經¶
雲篆太虚浩劫之初乍遐乍邇或沉或浮五¶
方徘徊一丈之餘天眞皇人按筆乃書以演¶
洞章次書靈符元始下降眞文誕敷昭昭其¶
有冥冥其無沉痾能白痊塵勞溺可浮幽冥¶
將有頼由是升仙都以今奉爲齋主某開建¶
無上黃籙大齋(正薦亡親某乙/曽薦在會衆魂)超昇福境謹¶
集見前清衆升壇看誦¶
太上洞玄靈寳無量度人上品妙經(度人上/品萬道)¶
<pb:KR5b0211_HFL_021-003a>¶
(之宗修奉大齋所宜轉誦三日正齋莫終十/▲法十廻之數如更能别誦生神章諸經尤)¶
(妙/也)回獻三寳上帝十極髙眞地水職司冥關¶
主宰三界官屬應感眞靈資薦亡靈某等魂¶
普及九幽囚徒罪爽超離苦趣各證生方伏¶
願飛天下觀上帝遥唱靈音一轉九幽之地¶
獄停閑隱韻十廻五道之沉魂息對恩流亡¶
殁澤被見存普及含靈同臻道果爲上因縁¶
稱念¶
大聖元始天尊太上道君太上老君太上靈¶
寳天尊尋聲救苦天尊九幽拔罪天尊朱陵¶
<pb:KR5b0211_HFL_021-003b>¶
度命天尊法橋大度天尊十方救苦天尊上¶
清左玄眞人上清右玄眞人玄中大法師不¶
可思議功德¶
　　　次唱靜念如法¶
　各思身坐青黃白三色雲氣之中左青龍¶
　右白虎前朱雀後玄武曰月五星照映左¶
　右侍經仙官羅列壇内巳有圓光如日之¶
　象都畢咽液三過叩齒三通宻念開經玄¶
　藴呪¶
　凡轉靈寳衆經皆當依此存思經文行持¶
<pb:KR5b0211_HFL_021-004a>¶
　不同者别依本法¶
寂寂至無宗虛峙劫仭阿豁落洞玄文¶
誰測此幽遐一入大乗路孰計年劫多¶
不生亦不滅欲生因蓮花超凌三界途¶
慈心解世羅眞人無上德世世爲仙家¶
　　　次吟啓經頌¶
稽首虚皇天尊前¶
　　　次唱請轉法輪(轉度人經如儀至/宻呪處依文行持)¶
　各目想三十二天九色雲氣交沓之中有¶
　宫殿樓觀天帝衣天色衣冤服一一分明¶
<pb:KR5b0211_HFL_021-004b>¶
　叩存神自太皇天爲始先叩齒一通心拜¶
　一過訖次第二太明天三十二過畢即閉¶
　目靜思三丹田出玄元始青黃白三色雲¶
　氣如絲漸漸離身雲氣濃厚先交絡一身¶
　次纒映坐所及几案經席無不周遍蓊鬱¶
　旋遶一壇然後出外圜布一方良久冥合¶
　天地次存青龍出肝立左白虎出肺立右¶
　朱雀出心立前玄武出腎立後獅子出脾¶
　下丹田十二隻列於左右白鶴自泥丸出¶
　九隻圍列四向方寸眉後六合宫中有日¶
<pb:KR5b0211_HFL_021-005a>¶
　月出自二目去面九寸光照壇内洞徹煥¶
　明方始宻呪(心宻言之/勿令耳聞)¶
無上玄元太上道君召出臣身中三五功曹¶
左右官使者侍香金童傳言玉女五帝直符¶
直日香官各三十二人關啓所言臣等奉爲¶
具官某(正薦亡親某乙/普薦在會亡魂)修建無上黃籙大齋¶
以今陞壇轉經用資超度願所啓上徹逕御¶
無上三十二天元始上帝至尊几前¶
　畢鼻引東方八天青炁八過入肝南方八¶
　天赤炁八過入心西方八天白炁八過入¶
<pb:KR5b0211_HFL_021-005b>¶
　肺北方八天玄炁八過入腎然後誦經誦¶
　經畢次吟解座賛¶
爲諸來生作善因縁如蒙開悟仰荷玄恩¶
　賛畢衆官起立都講嘆經¶
詳夫三洞寳經乃萬天勝範結飛玄之炁成¶
雲箓之章義冠無生文垂永劫故天地得之¶
以分判日月因之以運行鬼神敬之以變通¶
人倫奉之以開度是以詠之者則形陟絳霄¶
聞之者則神生碧落莫不人天仰賴生死依¶
憑爲羣品之津梁作衆眞之戸牖巍巍大範¶
<pb:KR5b0211_HFL_021-006a>¶
讃嘆莫窮今弟子某開建黄籙大齋九時行¶
道六上轉經願仗眞乗超凌亡爽上資¶
家國下祐見存爾者開函演奥即響徹三天¶
執卷吟玄乃聲聞五億當願侍香金媛結香¶
字於天中典經玉郎進經文於簡上即使愆¶
消昔劫福降今辰存亡荷開泰之恩動植恱¶
生成之德以茲勝善徧悉裝嚴三途罷楚毒¶
之勞九夜絶酸辛之苦洎乎悠悠庶品蠢蠢¶
含生俱乗六度之舟並達三清之岸¶
　　　次唱三聞經¶
<pb:KR5b0211_HFL_021-006b>¶
聞經巳後當願羣生萬罪蕩除善芽增長¶
聞經巳後當願羣生深入法門歸依信受¶
聞經巳後當願羣生永斷執迷常修至道¶
　法師叩齒三通咽液三過存三素元君在¶
　金華宫如嬰兒之狀次旋行¶
　　　誦太上智慧經讃¶
太上玄虚宗弘道尊其經俯仰以得仙¶
歴劫無數齡巍巍太眞德寂寂因無生¶
霄景結空構乗虚自然征日月爲炳灼¶
安和樂未央¶
<pb:KR5b0211_HFL_021-007a>¶
學仙絶華念念念相因積去來亂我神¶
神躁靡不歷滅念停虚閑蕭蕭入空寂¶
請經若饑渇持志如金石保子飛玄路¶
五靈度符籍¶
濟我六度行故能解三羅清齋禮太素¶
吐納養雲芽逍遥金闕内玉京爲余家¶
自然生七寳人人坐蓮花仰嚼玄都柰¶
俯酣空洞𤓰容顔曜十曰奚計年劫多¶
法鼓㑹天仙鳴鍾徴大魔¶
靈風扇香花燦爛開繁衿太眞撫雲璈¶
<pb:KR5b0211_HFL_021-007b>¶
衆仙彈靈琴雅歌三天上散慧玉華林¶
七祖昇福堂由此歩玄音前世德未足¶
斯書邈難㝷信道情不盡圖飛乃反沉¶
太上無爲道弘之在兆心¶
學道由丹信奉師如至親挹景偶清虚¶
孽孽隨日新衆人未得度終不度我身¶
大願有重報玄德必信然隂惡罪至深¶
對來若轉輪¶
學道亦甚苦晨夜建福田種德猶植樹¶
積簣而成山子能耽玄尚飄爾昇青天¶
<pb:KR5b0211_HFL_021-008a>¶
修是無爲道當與善結縁太上至隱書¶
名曰智慧篇拔苦由大才超俗以得仙¶
靈姿世所恃曄若淵中蓮¶
人行各有本皆由宿世功立德務及時¶
發願莫不從善惡俱待對倚伏理難窮¶
賢士奉法言道亦在嘿忘解是大智慧¶
上爲太極公寳蓋連玉輿命駕御九龍¶
金華擎洞經捧香悉仙童嘯歌徹玄都¶
鳴玉扣瑶鍾竦身凌太清超景逸紫霄¶
保無持法綱遊玄極逍遥萬劫猶昨夜¶
<pb:KR5b0211_HFL_021-008b>¶
千春如晨朝巍峩䕃雲華手攀寳林條¶
香烟自然生玄階興扶揺靈旛順風散¶
繁想應時銷滅智弘大混無爲爲清謡¶
　次吟學仙頌出堂至玄師前回向¶
太極左仙公曰眞頌八篇皆太上太極眞人¶
之辭衆仙所耽誦不宣泄於下世祕藏金闕¶
玉房之內冝傳至人修靈寳齋也不可示浮¶
華之徒謹之哉謹之哉¶
太極眞人曰侍經仙童玉女聞此禮經讃詠¶
之音皆懽恱而祐兆身也是大經悉當用此¶
<pb:KR5b0211_HFL_021-009a>¶
讃而禮拜矣若𡨋心誦經者亦詠之乃上仙¶
之辭修眞之妙㫖也(出靈寳玄都/玉京南經)¶
天尊曰經者吾遺教導引愚迷能發衆生無¶
量道意意從悟起因悟成眞衆聖修行皆登¶
道果故元始以一炁生化三炁分爲三天一曰¶
始炁爲清微天號玉清境天寳君所化吾以¶
龍漢之初號無形天尊於此天中出洞眞寳¶
經十二部以教天中九聖或號萬天玄師無¶
上法王經九萬九千九百九十九億歲二曰¶
元炁爲禹餘天號上清境靈寳君所化吾以¶
<pb:KR5b0211_HFL_021-009b>¶
延康之初號無名天尊於此天中出洞玄寳¶
經十二部以教天中九眞或號三界醫王太¶
上眞尊經八萬八千八百八十八億萬歳三¶
曰玄炁爲大赤天號太清境神寳君所化吾¶
以赤明之初號𣑽形天尊亦稱觀世眞人出¶
洞神寳經十二部以教天中九仙或號十方¶
導師至極另尊經七萬七千七百七十七億¶
萬歳開皇改號吾號虚皇理元陽中敷揚三¶
洞下化人間號太上道君經六萬六千六百¶
六十六億萬嵗逮至上皇吾總號元始理紫¶
<pb:KR5b0211_HFL_021-010a>¶
微宫中廣布經戒救度羣生三洞經寳凡三¶
十六部亦曰三乗洞眞寳經謂之大乗洞玄¶
靈寳經謂之中乗洞神寳經謂之小乗結飛¶
玄之炁自然成章玉字金書龍章鳯篆大方¶
一丈八角垂芒教化諸天流通世界始終歷¶
劫常轉法輪或實或㩲有廣有畧因機取悟¶
隨世修行雖天地運終而三洞不滅開度羣¶
品導引人天三界十方俱受利益其後毎劫¶
之初洞眞下化人懷道德共處無爲悉奉至¶
眞長生得道次則洞玄下化人物漸漓朴散¶
<pb:KR5b0211_HFL_021-010b>¶
澆浮失道叛德未則洞神下化人物轉更澆¶
浮不奉正眞年命短促自是之後人心破壞¶
三洞不行智慧日興人鬼交雜運度促急不¶
滿百年念念無常死生不絶吾故重出宣行¶
三洞布化人間隨代機縁敷弘經教或大或¶
小順物所冝故元始本文未盡下教其三清¶
上境四𣑽天中眞聖修行具足山川洞府海¶
嶽仙宫雖有所修亦不具足(謂隨方所修之/經三洞不得備)¶
(足/也)故命老子託化人間救度衆生演出科戒¶
或夷或夏或聖或凡周遍十方悉今開度三¶
<pb:KR5b0211_HFL_021-011a>¶
洞妙法散在人間勸誘男女使勤修習凡夫¶
積罪業累沉迷於道無縁不能信奉唯從僞¶
法諸雜邪神徒竭身心終歸地獄其信行三¶
洞悉入福堂或白日升舉尸解遁形隱迹洞¶
宫遊行世界長生變號永劫長存練氣易形¶
轉神入道人莫能識無量無邊吾過去後魔¶
教轉興天下同遵人民夭折兵戈水火疾病¶
死傷國破家亡朝夕相繼竭其府庫以奉妖¶
邪僞亂日興澆訛時扇饑寒苦惱父子流移¶
天下愚迷永無悟矣吾念爾軰積劫沉淪說¶
<pb:KR5b0211_HFL_021-011b>¶
是要言以示聾瞽然三洞妙法法有一種一¶
者眞法二者化法眞法者離諸虚妄永劫長¶
存化法者文字流通隨時變滅化法之中凡¶
有五種一者結飛玄之炁雲篆成章離合自¶
然變見不測在三清上境常住鎭經億劫長¶
存聖眞持護二者靈書一丈八角煥明在三¶
界十方諸天五億隨劫升降應感流轉三者¶
諸天宫殿樓閣臺房門戸之間書題詠誦制¶
伏人物出入修行四者花又葉字玉札瓊編¶
方丈蓬萊閬風玄圃乍隱乍顯隨劫存亡教¶
<pb:KR5b0211_HFL_021-012a>¶
習神仙伏諸魔鬼五者紙墨縑素竹木漆書¶
散在人間流傳誦詠劫初即下劫未還升保¶
國安人開度羣品經者元始之言教化衆生¶
使識根源本始宿命因縁罪福報對善惡吉¶
凶生化門户方便所由改惡從善保安性命¶
長生無爲歸之於道永劫軌模保之者福降¶
修之者神仙矣(出業皈/因縁經)¶
太上道君謂三天法師曰天尊教戒三洞妙¶
文天書玉字雲篆龍章雖復無邊總括條䟽¶
唯十二事部類分别隨根不同一者自然本¶
<pb:KR5b0211_HFL_021-012b>¶
文二者神符三者寳訣四者靈圖五者譜籙¶
六者戒律七者威儀八者方法九者術數十¶
者記傳十一者讃誦十二者章表自然本文¶
天書八㑹鳯篆龍章是爲天地萬物之本開¶
化人神成立諸法主召九天神仙上帝校定¶
圖籙調正璇璣攝制酆都降伏魔鬼勑命水¶
帝召龍上雲天地劫期聖眞名諱所治城臺¶
衆眞境界廣宣分别種種降差服御元積化¶
形之法神符者雲篆之文神眞之信召攝衆¶
魔威制神鬼總元御運保命流年寳訣者天¶
<pb:KR5b0211_HFL_021-013a>¶
眞上聖述釋天書八會之字以爲正音開示¶
大道靈圖者衆聖化迹應見無方圖寫變通¶
令總悟解譜籙者衆聖記述仙眞名諱宗本¶
冑㣧神宫位緒戒律者條制勑約防非檢過¶
詮量罪福分别重輕威儀者具示齋戒進退¶
楷模俯仰節度▲式容止方法者衆聖著述¶
丹藥祕要神草靈芝柔金水玉修養之道術¶
數者明辯思神存眞念道心齋坐忘遊空飛¶
歩餐吸六炁導引三光鍊質化形仙度之法¶
記傳者是諸衆聖載述學業得道成眞通玄¶
<pb:KR5b0211_HFL_021-013b>¶
入妙修因方所證果時節讃詠者衆眞大聖¶
功飾法言稱揚正道令總信樂發起回向生¶
尊重心章表者師資傳授妙寳竒文登壇告¶
盟啓誓傳度悔謝請福關告之辭此十二辭¶
紞統衆法一切意趣無不備周化引三乗入¶
一乗道(出本/際▲)¶
　　　三洞眞經帙品目¶
洞眞寳經十二部(凡二十三萬/三百八十巻)¶
　太上部第一妙林部第二¶
　太清部第三徹視部第四¶
<pb:KR5b0211_HFL_021-014a>¶
　上清部第五開元部第六¶
　元陽部第七妙眞部第八¶
　開山部第九十仙部第十¶
　玉林部第十一黄老部第十二¶
洞玄寳經十二部(凡八十萬/四千卷)¶
　靈和部第一靈寳部第二¶
　通神部第三無量部第四¶
　集仙部第五内袐部第六¶
　眞志部第七集善部第八¶
　鍊精部第九生尸部第十¶
<pb:KR5b0211_HFL_021-014b>¶
　官圖部第十一鍊摩部第十二¶
洞神寳經十二部(凡八十四/萬二千卷)¶
　太眞部一至德部第二¶
　黃庭部第三鍊氣部第四¶
　道德部第五元神部第六¶
　大劫部第七内簡部第八¶
　神呪部第九三皇部第十¶
　按摩部第十一小劫部第十二¶
　　右三洞三十六部共一百七十八萬六¶
　　千三百八十卷¶
<pb:KR5b0211_HFL_021-015a>¶
歷代聖人神仙所受經¶
　玄中大經(上三/皇)太素經(中三/皇)¶
　開元經(中三/皇)金闕祕經(下三/皇)¶
　攝提本經(稷三/皇)元陽經(伏羲)¶
　元精經(神衆)安神經(祝融)¶
　道德經(黄帝)微言經(顓帝)¶
　天元經(天老)黄庭經(帝譽)¶
　玄德經(帝堯)政事離合經(帝堯)¶
　德戒經(夏禹)長生經(般湯)¶
　赤精經(文王)虚无經(武王)¶
<pb:KR5b0211_HFL_021-015b>¶
　八天隱文經(昭王)出塞經(以下六經/並尹喜受)¶
　西昇經元陽經¶
　道德經内解經¶
　九室經衛生經(南榮)¶
　六甲經(宗王)鬼林經(始皇)¶
　太平經(干吉)王訣九千篇(以下四品/張天師受)¶
　符圖七千章神呪四十首¶
　科律教戒一千二百卷¶
　新科一百二十卷(冠▲/之)¶
　　右諸經並老君授¶
<pb:KR5b0211_HFL_021-016a>¶
　三一經(黄帝)龍蹻經(黄帝)¶
　　右二經天眞皇人授¶
　上清經四十六卷(漢武帝)¶
　　右西王母授¶
　上清經三十二卷(魏夫人)¶
　　右王君授¶
　上清經七卷(仙人李/順興)¶
　　右三眞人授¶
　上清經四卷(仙人)¶
　　右三茅眞君授¶
<pb:KR5b0211_HFL_021-016b>¶
　靈寳經十六卷(葛仙翁)¶
　　右三眞人授¶
　靈寳經十四卷(抱朴子)¶
　　右太極眞人授¶
　道德章句二卷(漢武帝)¶
　　右河上公授¶
粤自三古巳降迄于巨唐寳軸靈文或隱或¶
見出於史䇿或著在别傳至宋朝簡寂先生¶
校讎之際述珠嚢經目萬八千卷其後江表¶
干戈秦中兵革眞經祕䇿流散者多後周武¶
<pb:KR5b0211_HFL_021-017a>¶
帝立通玄觀收集衆經猶及萬卷洎隋火版¶
蕩唐土龍興翦掃氛妖厎定寰宇至開元之¶
歳經訣方興玄宗著瓊綱經目几七千三百¶
卷復有玉諱别目記傳䟽論相兼九千餘卷¶
㝷至二胡猾夏正教凌遲兩京祕藏多遇焚¶
燒上元年中所收經籙六千餘卷至大曆年¶
申甫先生海内搜訪京師繕寫又及七千卷¶
長慶之後咸通之間兩街所寫纔五千三百¶
卷近屬巨㓂凌犯大駕南廵兩都烟煤六合¶
榛𣗥眞宮道宇所在凋零玉笈琅函十無三¶
<pb:KR5b0211_HFL_021-017b>¶
二余屬兹艱㑹漂寓成都扈蹕還京淹留未¶
㡬再爲捜訪備渉艱難新舊經誥僅三千卷¶
未獲編㳄又屬省方所得之經㝷亦亡墜重¶
遊三蜀更欲捜訪累阻兵鋒未就前志時大¶
順二年辛亥八月初三日庚辰成都玉局化¶
閱省科教聊紀云爾社光庭述¶
¶
¶
¶
无上黄籙大齋立成儀卷之二十一¶
